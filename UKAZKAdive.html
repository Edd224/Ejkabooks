<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Divé maky.png">
                </div>
                <div class="contentBx">
                    <div class="content">
                        <h2 class="animate__animated animate__backOutUp">Divé maky</h2>                        <p class="animate__animated animate__fadeIn animate__delay-1s">
                            <strong>I. Damaskové peklo</strong>
                            <p>Nebo je plné hviezd. Akoby chceli zoskočiť zhora a osvetliť dutú prázdnotu v mojom
                                vnútri. Vietor veje od mora a suší mi tvár slanými bozkami. Pokožku mám ešte napnutú od
                                nedávnych sĺz. Dýcham zhlboka, nahlas, chcem vydýchnuť z pľúc všetku tú dusivú bolesť.
                                Neviem, koľkýkrát už stojím na tomto balkóne. Z duše sa mi vyplavujú slzy a stekajú na zem
                                ako poslovia zbytočnosti. Vraj majú priniesť úľavu. Ale ako by mohli? Ako...?
                                Možno aj dnes príde. Môj najdrahší milujúci Jean. Nezaslúžila som si ho, a predsa príde.
                                Zovrie ma v náručí a nekonečné minúty ma bude hladkať. Zotrie mi slzy z tváre, zmyje
                                smútok. Na chvíľu... aspoň na chvíľu budem môcť zabudnúť.
                                Priložím si k perám posledný dúšok mojita. Posledný dnešného večera. A potom príde.
                                Viem to. Už počujem klopkanie jeho podrážok. Ten zvuk je jemný a nežný ako celá jeho
                                bytosť. Vždy sa priblíži potichu, nechce ma vyplašiť. Nečujne otvorí bronzové dvere na
                                predsieni. Prejde cez jedáleň a sprevádzaný tichým šuchotom topánok po igelite vojde do
                                ateliéru. Cítim jeho vôňu, vôňu oleandra a noci, mora a slnka, jeho pokožka sála všetky vône
                                pobrežia, akoby ich cez deň nasal do svojho vnútra a v noci vydýchol. Zdá sa mi vzdialený
                                ako hviezdy na nebi, a predsa celkom presne vnímam jeho dotyk na svojom pleci.
                                Noci sú už chladné, ale tu, pri ňom, je mi horúco. Sála z neho teplo, jeho prsty sú ako prvé
                                lúče svitania. Najskôr opatrné, potom silnejú a sú čoraz horúcejšie. Dotýkajú sa ma a moje
                                zmrznuté telo sa pod nimi roztápa. Počujem šumenie mora, praskanie vĺn prílivu o kamene
                                tam dole pod vilou. Moje vnemy sú podivne zostrené. Dolieha ku mne aj slabučký ston piesku
                                rozvíreného na dne mora. Jeho dych na mojom krku. Cinknutie pohára o kamenný stôl, šuchot
                                čajkiných krídel v sivej tme. Telo sa nebráni a myseľ je opitá, odovzdaná mužovi, ktorý má
                                ľúbi. Je krásny. Jean, si tak nadpozemsky krásny... Tmavé zvlnené vlasy, do ktorých sa
                                vtkávajú moje prsty. Nie, Jean, to nesmieme, Jean... Vieš, že nesmieme. Prečo si sa vrátil?...
                                Jeho pery sú mäkké, nežné, pomalé a nenástojčivé. Pohlcujú ma len pomaly. Chvíľu sa
                                bránim. Som slabá. Viem, že ma ľúbi. Usmejem sa spod jeho bozkov. Áno, ľúbi ma. To jediné
                                je dôležité. Čo na tom, že som zlá? Čo na tom, že som neverná? Prečo by som si nezaslúžila
                                trochu lásky?..</p>.
                                <p>
                                Svetlo mesiaca pohaslo. Mraky odniesli hviezdy a vietor rozvíril prach, udusil plamene
                                faklí. Ochladilo sa, láska. Je chladno ako v mojom srdci. Nechoď ešte, zohrej ma, trošku ma
                                zohrej, Slnko. Prosí. Smejem sa. Už nie som slnko. Nehrejem, poviem potichu a pritiahnem sa
                                celým telom k nemu. Obkrúti si moje ruky okolo svojho pevného drieku. Si moje slnko,
                                zašepká a vnorí si nos do mojich vlasov. Znova ma pobozká. Pod tenkú látku plášťa vchádza
                                chlad. Sú to jeho ruky. Jean, prosím, nerobme to. Jean, ja nesmiem. Si môj zázrak, Viola, som
                                tu pre teba a nikto iný tu nie je. Len my dvaja. Nikto o tom nevie. Som tvoje tajomstvo. Usmeje
                                sa. Je ešte krajší, keď sa usmieva. Nebráň sa, Viola. Už nemôžem byť bez teba, poviem cez
                                bozky, položím si ruky na zábradlie a odovzdám sa mu. Na balkóne s balustrádami, na dlážke
                                ozdobenej mojimi prvými mozaikami. Sú to vlasy víly, morskej panny, ktoré sa cez deň blyštia,
                                keď sa do nich oprie slnko.
                                ...Nepáčia sa ti, Ivan, však? Nikdy sa ti nepáčilo moje umenie. Viem to. A viem, že keby si
                                tu teraz bol, pozrela by som sa ti priamo do očí. Bez hanby. S víťazstvom by som sa dívala do
                                
                                tých oceľových modrých očí plných pohŕdania a nemilosrdnosti. Ale ON ma ľúbi, Ivan! Ľúbi
                                ma láskou, ktorú si mi ty už dávno uprel! Ľúbi ma bez podmienok, bez odpúšťania! Tú divú
                                hriešnicu, zbabelú vrahyňu! On to všetko vie a ľúbi ma! Kričím na hviezdy za plávajúcimi
                                mrakmi. Pozri sa, ako po mne túži, berie si ma, kým ty... Ty... Spíš? Snívaš? Si teraz
                                šťastný?... Láska moja, môj Ivan. Nikdy mi neodpustíš, však? Ani ja si nikdy neodpustím, ale
                                smiem na chvíľu aspoň zabudnúť. Na chvíľu byť zase ženou.
                                ...Kam ideš, Jean? Ešte nie, ešte nie, môj milý... Nechoď, prosím, zostaň, kým zaspím! Len
                                s tebou dokážem zaspať. A potom odíď. Ale celkom potichu, lebo keď ma prebudíš, už
                                nenájdem spánok. A noc je dlhá. Dlhá a chladná bez tvojej náruče. Viem, Jean, viem, že
                                musíš. Nezostaneš. Doma ťa čaká syn. Nesmiem byť sebecká. Armand je ešte malý a je doma
                                sám. Určite má strach. Choď za ním. Čo ak plače? Čo ak sa mu sníva niečo zlé? Určite má
                                strach. Aj ja mám strach. Predo mnou je ďalšia noc. A zajtra... zajtra sa musím vrátiť domov.
                                A chcem ešte dokončiť obraz. Áno, musím ho dokončiť. Nikolka už za mnou iste plače. A ty,
                                Ivan? Plačeš aj ty? Vo svojom vnútri? Oplakávaš ma? Oplakávaš nás? Neplač, môj milý, už
                                bude dobre. Zajtra sa k tebe vrátim. Všetko bude ako predtým. Ale teraz už musím spať.
                                Choď, Jean, a pozdravuj Armanda. Pozdrav ho odo mňa. Veď vie, kto som. Vídame sa na
                                ulici. Vie, že bývam v dome oproti. Pozri, ešte svieti. Cez okno jeho izby presvitá svetlo.
                                Možno nemôže zaspať. Možno sa sem práve díva. Ale neboj sa, nebudem mu kývať. Ešte nie je
                                pripravený. Nesmiem mu bezhlavo vtrhnúť do života, ktorý sa ešte len naučil žiť. Ale ja viem,
                                že ten čas príde. Možno nabudúce, o pár mesiacov, keď sa vrátim do Monaka. Budeš tu ešte,
                                môj drahý? Počkáš na mňa? Stretneme sa tu zase. Už teraz sa teším, Jean. Budem prežívať
                                len s myšlienkami na teba. A potom... potom...? Potom ma možno Armand prijme. Bude
                                pripravený uvidieť ma. A ja budem konečne zase šťastná. Ach, teším sa na to, drahý Jean. Ale
                                dovtedy... dovtedy dovidenia.
                                Na stoličke zostala jeho biela košeľa. Priložím si ju k tvári a zavriem oči.</p>
                                <p>
                                
                                Keď mi mama oznámila, že prišla o prácu a ďalšiu tak skoro nezíska, vydesila som sa.
                                Vedela som, aké to bude pre nás ťažké. Alica bola ešte maličká a ja som práve končila
                                gymnázium.
                                Odjakživa som vedela, čo chcem. Od malička sme sa s Evou hrávali na lekárky. Chvíľami
                                ju to už otravovalo a vymýšľala iné hry, ale ja som trvala na svojom. Pri rôznych
                                simulovaných chirurgických zákrokoch som zničila všetky bábiky a k narodeninám som si
                                neželala nič iné, len nové a podľa možnosti čo najvernejšie lekárske prístroje. Za celé detstvo
                                som zozbierala množstvo detských lekárničiek a z potoka, ktorý pretekal popod okná
                                bytovky, som vylovila najrôznejšie živočíchy za účelom pitevných zákrokov. Eve sa z týchto
                                mojich záľub zdvíhal žalúdok, ale mňa nič neodradilo. Do ukradnutých zaváraninových
                                pohárov som zbierala drobné raky, larvy, dážďovky a hmyz, aby som ich mohla dennodenne
                                podrobovať drastickému skúmaniu. Deti z ulice sa so mnou nechceli hrávať. Možno ma
                                považovali za šialenú a báli sa ma. A ich rodičia si priateľstvo so mnou ani neželali. Iba Eva.
                                Moja verná priateľka. Vedela som, že ma zbožňuje. Napriek zákazom, ktoré doma dostávala,
                                odhodlane bojovala o priateľstvo so mnou, zatiaľ čo ja som jej ho opätovala len vlažne.
                                Nikoho som nepotrebovala. Bola som zvláštne dieťa. Samotárske a nespoločenské. Nebavili
                                
                                ma hry s bábikami a s deťmi z ulice som sa nestýkala. Vedela som, že odo mňa bočia ako od
                                bielej vrany.
                                O mojej mame kolovali po celom sídlisku najrôznejšie historky, ktoré nám veľmi
                                nepridávali. Rozhodla sa životom prebíjať sama. A mala to ťažké. Odjakživa sme boli
                                chudobné. Ale žili sme skromne a ľúbili sa. Držali sme spolu a mama bola pre mňa jediná na
                                svete. Bola by som pre ňu umrela, keby bolo treba. Rešpektovala som ju, a zároveň mi bola
                                najlepšou a jedinou priateľkou.
                                Až do chvíle, keď prišla s novinkou, ktorá celkom rozbila môj vnútorný svet. Chvíľu som
                                jej nemohla odpustiť, že narušila našu pokojnú existenciu vo dvojici a bez toho, aby sa so
                                mnou predtým poradila, priviedla k nám domov votrelca. Bola som v tom nebezpečnom veku,
                                kedy sa všetky moje myšlienky krútili len okolo mňa a celý svet mi bol nepriateľom. Mamu
                                moja reakcia asi veľmi sklamala, keď mi oznámila, že budem mať súrodenca. Nemohla som
                                jej to odpustiť. Považovala som za zradu, že dovolila, aby sa ktosi postavil medzi nás dve a to
                                stvorenie som nenávidela celou silou nedospelej mysle, hoci ešte bolo len v maminom bruchu.
                                Nikdy som sa nezvykla deliť o svoje pocity. Dôverovala som len mame a čím som bola
                                staršia, tým viac som sa zatvrdzovala. Nerozumela som, prečo si Eva vybrala práve mňa za
                                svoju priateľku. Začalo sa to snáď ešte na detskom ihrisku, kde všetky deti na pokyn rodičov
                                okupovali celé pieskovisko a nedovolili mi ani len na kúsok si sadnúť. Mama mi ešte po
                                rokoch s utajovanou bolesťou popisovala, ako som si chcela od nejakého dievčaťa od susedov
                                požičať lopatku a ono mi namiesto toho vychrstlo piesok do očí a nosa, až som sa začala
                                dusiť. A jej matka, tá čudná stvora v elegantnom kostýme a vysokých lodičkách s výrazne
                                namaľovanými perami, ktorá mi utkvela v pamäti ako mátoha z rozprávky, ju chlácholivo
                                hladkala po hlave, akoby sa ublížilo jej. Tá dievčina, volala sa tuším Hana, sa od tej chvíle
                                stala vzorom pre všetky ostatné deti a svoju prevahu si vychutnávala celé naše detstvo. Vždy,
                                keď som sa objavila na ihrisku, vrátila som sa domov s dotrhaným tričkom alebo larvou
                                chrústa vo vlasoch a s plačom na krajíčku. Asi odtiaľ pochádzala moja uzavretosť.
                                Mama musela tvrdo pracovať a keď nebola doma, starala som sa o seba sama. Veľmi skoro
                                som sa naučila samostatnosti a postupne som celkom prestala chodievať medzi deti. Našla
                                som si odľahlé miesto pri potoku, kam som sa utiekala s knihou pod pazuchou a celé hodiny
                                a popoludnia som trávila čítaním a skúmaním rôznych prírodných úkazov.
                                Až do chvíle, kým sa nezjavila Eva. Prisťahovali sa z akéhosi väčšieho mesta a medzi
                                deťmi na dvore, z ktorých sa medzičasom stala partia ukričaných a drzých pubertiakov, si pre
                                svoju tučnotu nenašla priateľov. Mali sme asi osem rokov, keď sme sa prvý raz stretli pri
                                divej jabloni pri potoku a od tej chvíle ma považovala za spriaznenú dušu. Už ani neviem, čím
                                som si ju tak získala. Mlčala som a ona si vystačila. Potrebovala poslucháča a ja som sa ním
                                proti svojej vôli stala. Vedela, že sa mi môže zdôveriť a hoci som o jej dôveru vôbec nestála,
                                vždy, keď mala problémy, prišla za mnou.
                                A mala ich neustále. Patrila medzi deti, ktoré doma rozmaznávali a dali by im aj posledné,
                                keby im to niekedy hrozilo. Jej rodičia sa v tých časoch považovali za bohatých. Patrili ku
                                klasickej strednej vrstve a keďže jej otec bol jedným z výskumných pracovníkov
                                v novootvorenom závode, ľudia si ho považovali. Matka učila na gymnáziu, a tak boli
                                finančne natoľko zabezpečení, že si mohli dovoliť svoje jediné dieťa rozmaznávať. A na Eve
                                to aj bolo vidieť. Odmalička sa jej vysmievali a nazývali ju „tlsťoškou“, preto si ťažko
                                hľadala kamarátov.</p>
                            
                            

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>