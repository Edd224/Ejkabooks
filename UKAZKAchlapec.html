<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Chlapec z údolia.png">
                </div>
                <div class="contentBx">
                    <div class="content">
                        <h2 class="animate__animated animate__backOutUp">Chlapec z údolia</h2>                        <p class="animate__animated animate__fadeIn animate__delay-1s">
                            <p>Vždy som vedela, že z môjho syna vyrastie mimoriadny človek. Porodila som štyri
                                deti a na všetky som bola pyšná. Ako každá matka. Ale on, môj chlapček s čiernymi
                                očkami ako trnky, ma o svojej mimoriadnosti presvedčil už prvým pohľadom. Múdro
                                na mňa hľadel z perinky, akoby ma chcel ubezpečiť, že si na tomto zlom svete vždy
                                poradí. Hoci som v mnohom zlyhala, napriek všetkým svojim nedostatkom
                                a priskorému odchodu zo sveta som na svoje dielo pyšná. Teraz sa na tie úbožiatka
                                dívam zhora a bdiem nad nimi z neba. Sú z nich už dospelí muži a z mojej dcéry silná
                                žena. Nemali to v živote ľahké. Ale ak všetko na svete má svoj zmysel, verím, že aj
                                smrť prišla po mňa priskoro z nejakého dôvodu. Ani Heinzi, môj šikovný a múdry
                                chlapček, by sa možno nikdy nebol stal tým, kým je, keby som ho vtedy nebola
                                opustila. Kto vie.</p>
                              <p> Už odmalička bol iný. Iný ako jeho súrodenci aj ako zvyšok rodiny. Dovolím si
                                tvrdiť, že sa odlišoval od všetkých detí v dedine. Môj muž ma dokonca čoraz častejšie
                                upodozrieval, že nie je jeho. Ako by on, obyčajný, chudobný, hoci silný a pracovitý
                                chlap z hôr mohol splodiť génia? Bol to zázrak. Dar pre mňa, hoci som sa z neho
                                mohla na Zemi tešiť len šestnásť rokov. Milovala som ho viac, než všetky matky
                                dovedna milujú svojich synov.
                                Neboli sme „čistí“ Rakúšania. A to bol od samého začiatku náš biľag. Chceli sme sa
                                stať niekým lepším, možno aj preto, že sme pochádzali z „Božej Zeme“, sme verili, že
                                sme predurčení na život v lepšom svete. Božia Zem – Kočevje – bola kedysi, za
                                dávnych čias, časťou Rakúska a až po prvej svetovej vojne sa stala súčasťou
                                Juhoslávie. Kočevjania boli nemecky hovoriaci obyvatelia, ktorí sa považovali v
                                Slovinsku za etnickú menšinu a postupne bol aj vyučovací jazyk v školách úplne
                                nahradený slovinčinou. Po vpáde Wehrmachtu sa v Kočevje odohrali etnické čistky
                                a pôvodní obyvatelia boli vyvraždení alebo deportovaní do Nemecka.
                                Roman Semlitsch, Karl-Heinzov starý otec, bol jedným z deviatich súrodencov.
                                Všetci si až do vpádu nacistov žili pokojne na veľkom statku. Keď prišla vojna
                                a v doline sa objavilo gestapo, Nemci brali do boja všetkých, chlapcov aj mužov,
                                synov aj otcov. Romanov otec si synov nedal. Ako by ich mohol pustiť? Veď
                                potreboval každú ruku na roli a v maštali, gazdovstvo by sám neobriadil. O hodinu sa
                                spustila streľba. Na výstrahu popravili niekoľkých chlapov z dediny. Vybrali si tých,
                                čo odmietli bojovať, alebo tých, ktorým boli životy ich detí milšie než svoj vlastný,
                                a postavili ich k múru. V tých časoch človek ani netušil, ako rýchlo sa stal vojnovým
                                zločincom.</p>
                                <p> Aj Romanovho otca by boli odvliekli rovnako ako jeho troch bratov, keby sa nebol
                                ukryl u susedov. Nikdy viac si už súrodencov nevidel. Aj o svojho mladšieho brata
                                napokon prišiel. Zomrel mu v náručí. Vtedy sa umieralo aj na obyčajnú chrípku. Od
                                tých čias nedokázal vziať do rúk malé dieťa. Boli to ťažké časy, o ktorých dnešný
                                mladý človek veľa nevie. Zabili aj jeho starého otca a statok im zhabali. Deti boli
                                z neho vyhnané do rôznych iných roľníckych usadlostí a začala sa bieda. Hladovali,
                                chodili bosí a mali po jednej košeli. Lopotili sa na gazdovstvách a jedinou plácou im
                                bolo jedlo, občas náhradné oblečenie a raz za rok sa im ušli aj obnosené topánky. Malí
                                nádenníci nepoznali slovo „peniaze“ a boli vďační aj za kôrku chleba.</p>
                                
                                <p>  Osud však chcel, aby Roman prežil a po vojne sa vybral hľadať šťastie do sveta.
                                Rakúsko bolo prísľubom nového začiatku. Bol to mladý švihák, volali ho James Dean.
                                A ja, hoci som bola vydatá, som mu nedokázala odolať. Nehľadela som na to, čo mi
                                mohol ponúknuť, veľa toho nebolo. Ale zamilovala som sa a aj to málo bolo viac, než
                                som dostávala od môjho neustále opitého manžela. Nechcel ma biť a vždy sa za to
                                ospravedlnil, viem, že sa trápil, bol jedných z húfu stratenej generácie mladých, ktorí
                                sa vrátili z vojny a utápali svoje tragédie v alkohole. Ani on sa nevedel spamätať
                                z toho, že tu zostal napriek tomu, že jeho priateľov mu pred očami rozstrieľali. Snažila
                                som sa ho chápať, ale už som s ním nemohla žiť.
                                Bol tu Roman. Frajer v koženej bunde, chýbala mu už len motorka a aj tú si čoskoro
                                obstaral. A ja som bola nevýslovne pyšná, že si z húfu dievčat, ktoré sa mu ponúkali,
                                vybral práve mňa. Vedela som, že nie je len môj, ale mne stačilo, že som mu mohla
                                patriť celá. Odišla som s ním a nasťahovala sa do našej chatrče. Bolo to biedne
                                obydlie, vlhké a studené, žiadna elektrina ani voda, iba ak natiekla zo strechy, na zemi
                                len udupaná zemina, páchlo tam potuchlinou a zárodkami choroboplodných baktérií,
                                ale mne to bolo jedno. Bolo to naše kráľovstvo.
                                Keď si ma Roman vzal, mala som už dve deti a nebola som najmladšia. Kým ja som
                                sa o ne starala, on tvrdo drel v uhoľnej bani. Bol zvyknutý denne bojovať o prežitie,
                                pracovať rukami, hrdlačiť do posledných síl, aby mohol mne a všetkým našim deťom
                                zabezpečiť živobytie. Sám sa nikdy neuspokojil s biedou. A keď sa narodil môj anjelik
                                Karl-Heinz, videlo sa mi, že je ako sám Kristus, veď aj ten sa narodil v maštali.
                                Napokon som sa veľmi nemýlila. Aj môjho Heinza čakalo na tomto svete veľa úloh.
                                Môj manžel bol šikovný a húževnatý, v tomto sa syn podal celkom na otca. Čoskoro
                                nám postavil krásny veľký dom. Z úplného ničoho. Ale ľudia boli v tej dobe inakší.
                                Vzájomne si pomáhali, všetci naši noví susedia spojili sily, aby pod ich rukami
                                vyrástol náš nový palác. A podarilo sa. Nedúfala som, že sa naša biedna existencia
                                môže natoľko zlepšiť. Boli sme skromní, veľa sme od života neočakávali. Dúfala som
                                len, že sa moja astma priveľmi nerozvinie a možno aj dobre, že sme z našej chyžky
                                odišli skôr, než by ma celkom zmohla. Mala som tri deti a štvrté na ceste. A dávala
                                som im všetko, čoho som len bola schopná.
                                Rozhodla som sa, že aj ja sa postarám o nejaký príjem do rodiny, aj keď nie veľký.
                                Náš dom mal dve podlažia, a tak som to horné prenajímala robotníkom z Juhoslávie.
                                Celkom dobre nám to vynášalo. Starostlivo som si príjmy z môjho malého podnikania
                                zapisovala do účtovných kníh a peniaze, ak sa podarilo dačo aj odložiť, som použila
                                pre potreby detí a keď im chýbalo, podporovala som aj súrodencov.
                                Detičky som chcela mať vždy pre seba. Ani Heinza som si nedala do škôlky. Boli
                                sme nerozluční, trávili sme spolu celé dni aj noci, učila som ho sama, ak mi zvýšil čas
                                popri všetkej domácej práci. A usilovala som sa - hoci to pri mojom divokom
                                manželovi nebolo ľahké - vytvoriť im skutočný pocit tepla a domova. Roman neboj
                                práve anjel. Pohľady svojich uhrančivých očí vrhal často na nesprávne miesta – do
                                výstrihov mladších a krajších žien, a napokon aj na dno pohárika. Ušla som od prvého
                                muža, lebo pil a ten druhý sa to čoskoro naučil tiež. Hnusilo sa mi to. Vo chvíľach,
                                keď kričal, trieskal vecami a bol tupý a zlý, som ho dokonca nenávidela. Musela som
                                deti pred ním chrániť a nie vždy sa mi to darilo.
                                Chvíle, ktoré ľudia prežívajú spolu v radosti a láske, najmä sviatky, Vianoce či
                                Veľkú noc, som ja len tŕpla a s očakávaním najhoršieho zakaždým pozerala na
                                hodinky, lebo Romana nebolo. Keď neprišiel ani do večere, usadila som deti okolo
                                stola a spoločne sme sa pomodlili v nádeji, že do konca modlitby predsa len príde
                                a možno nebude na mol spitý. Zväčša som sa mýlila. Ale nedala som najavo
                                sklamanie. Deti predsa nemohli vidieť, že sa trápim.</p>
                                
                                <p> Všetko bolo tak, ako malo byť. Hoci som ešte dlho mala v ústach trpkú príchuť slín,
                                ktoré by som bola najradšej naňho vypľula, keď sa dodrúzgal domov smradľavý od
                                alkoholu a v nálade, kedy bolo lepšie nechať ho na pokoji. Napriek tomu však... Bol to
                                môj muž a otec dvoch z mojich štyroch detí, ktoré ho museli ľúbiť, lebo iný už
                                nebude.
                                Niekedy som sa trápila, že som im otca dobre nevybrala, a že to s ním bolo z dažďa
                                pod odkvap, a viem, aj iné chyby som robila. Napríklad som veľa fajčila, lebo keď
                                som vdýchla do mojich chorých pľúc ten štipľavý dym, akosi ma to otupilo a hoci
                                teraz už viem, že som si s každou cigaretou pomaly stlala rakvu, vtedy by som to
                                nebola pripustila. Aj astma sa mi v našom krásnom dome akosi zlepšila a celkom
                                chorá som sa začala cítiť až neskôr, keď sa k nej pridala rakovina. Ale musela som
                                vydržať, nech sa dialo čokoľvek. Deti ma potrebovali. A najmä moje slniečko Heinzi...</p>

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>