<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Kam tečú rieky našich nádejí.png">
                </div>
                <div class="contentBx">
                    <div class="content">
                        <h2 class="animate__animated animate__backOutUp">Kam tečú rieky našich nádejí</h2>                        <p class="animate__animated animate__fadeIn animate__delay-1s">
                          <strong>PROLÓG</strong> 
                                <p>  Volám sa Sára Ambróziová      a chcem vám porozprávať      príbeh mojej rodiny.
                                Tú smutnú rodinnú históriu som začala odhaľovať až v dospelosti. Práve som dovŕšila dvadsiaty
                                rok života a chcela som spolu so spolužiakmi z našej fakulty darovať krv. A tu sa po prvý raz ukázalo,
                                že mám krvnú skupinu, ktorá je u nás veľmi vzácna – AB Rh negatív. Celá pyšná som sa tým
                                pochválila otcovi a chcela som vedieť, akú krvnú skupinu majú moji rodičia. Nikdy by mi nenapadlo,
                                akú lavínu tá moja nevinná otázka spustí. Ani jeden z mojich rodičov totiž túto krvnú skupinu nemal.
                                Pochopila som, že som sa na to radšej nemala pýtať. Vždy som bola veľmi zvedavá, asi aj preto
                                som sa rozhodla pre žurnalistiku. Fascinovali ma ľudské príbehy, každý bol svojím spôsobom
                                tajomný, neopakovateľný a očarujúci. Vtedy som ešte netušila, že jeden, omnoho pútavejší než tie,
                                o ktorých som ako praktikantka písala do novín, sa bude týkať práve mojej rodiny.
                                Vedela som o minulosti málo. Neskúmala som ju, až kým som neobjavila ten článok zo starých
                                novín, ktorý ležal ukrytý na dne maminej skrine v akomsi starom zošite. Nenápadný, pokrčený a jeho
                                text sa po pár riadkoch rozpíjal, akoby ho niekto namočil do vody.</p><br>
                              <p> <strong>Váh vyplavil svoju ďalšiu obeť</strong></p><br>
                               <p>
                                Dnešný deň začal v blízkosti mesta Dubnica nad Váhom tragédiou. Okolo deviatej ráno tu našli
                                utopeného človeka. Telo vo vysokom štádiu rozkladu objavili pracovníci vodného diela a ihneď
                                privolali záchrannú službu. Pohlavie utopeného bolo ťažké identifikovať. Privolaní hasiči mali
                                problém telo z vody vytiahnuť tak, aby nedošlo k ešte väčšiemu poškodeniu...</p>
                               <p> Zvyšok textu bol nečitateľný. Nedozvedela som sa teda ani to, či išlo o muža alebo ženu. Ale prečo
                                ho mama tak dôkladne skrývala? Mal snáď niečo spoločné s ňou? Nikdy som tú skrýšu nevidela
                                a pravdepodobne by som ju nebola objavila ani teraz, po toľkých rokoch, keby sme sa s otcom
                                nerozhodli konečne trochu poupratovať v jej skrini a zbaviť sa aspoň časti šatstva, ktoré sme chceli
                                venovať na charitu.</p>
                               <p> A tak som sa pustila do pátrania. Úplne ma to posadlo a odohnalo od každodennej nezaujímavej
                                reality môjho vysokoškolského života, akoby som trpela nejakou utkvelou predstavou, že to bude on,
                                TEN príbeh, môj osudový príbeh, ktorým nadchnem komisiu natoľko, že ma prihlásia do
                                medzinárodnej súťaže.
                                A tak som sa ho rozhodla napísať.</p><br>
                                
                                <p> <strong> Dawid</strong><br>
                                Sú dni, keď sa pozrieš z okna a všetko sa ti zdá akési krajšie, milšie, pozitívnejšie, máš pocit, že
                                slnko hreje intenzívnejšie, ľudia sa viac usmievajú, vzduch je čistejší a v tejto minúte sa určite nestala
                                nikde žiadna katastrofa. Nie je ich veľa. V tie dni nad nami vládne neuveriteľná naivita. Avšak tento
                                pocit všemocnosti vždy trvá len zopár chvíľ. U niekoho sú to minúty, u niekoho sekundy a u niekoho
                                len zlomok sekundy, taký malý, že si ho ani nepovšimne. Po tomto okamihu zväčša príde vytriezvenie.
                                Niekedy dosť nepríjemné, niekedy také neznesiteľné, že máš pocit, že sa celý tvoj svet zrútil.
                                Pre mňa práve nastal deň, ktorý sa začínal takto mimoriadne. Pocit všemohúcnosti u mňa pretrval
                                celé ráno. A keď som vytriezvel a spätne som si ho uvedomil, pocítil som ešte niečo. Tušenie. Tušenie
                                blízkej smrti. Ešte nikdy nebolo také intenzívne a smrť taká prítomná. Ešte nikdy som nepocítil taký
                                paradox.</p>
                                <p> Rokmi som sa naučil byť senzitívnejší. Všímať si ľudí, výrazy tvárí a dokonca aj poryvy mysle,
                                ktoré som dokázal dešifrovať z každej zmeny mimiky. Dotiahol som túto svoju danosť tak ďaleko, že
                                som začal rozoznávať pohnútky už aj z hlasu človeka. Z odtieňa hlasu, ktorý by si väčšina ľudí ani
                                nevšimla, som často vytušil aj tie najskrytejšie myšlienky. A podľa nich som sa vedel zariadiť.
                                Fungovalo to. A dnes, len čo sa moment bezprostrednej blaženosti skončil a slnko zašlo za mrak,
                                som v hrdle, niekde pod ohryzkom, odrazu pocítil zvláštne svrbenie. A súčasne mi tam muselo niečo
                                opuchnúť, lebo sa mi nedalo ani prehĺtať. Mama sa mi za tieto „výplody fantázie“ vždy smiala
                                a nevedela pochopiť, že som sa narodil ako chlapec, keď vo svojej podstate som prílišnou
                                emocionálnosťou pripomínal skôr dievča. Aj dnes ma vysmiala, keď som sa ako čerstvý tridsiatnik
                                vysotil z postele, postavil sa na balkón a otvorene – ako som mal vždy vo zvyku – sa jej posťažoval
                                s tými čudnými, rozumom len ťažko zdôvodniteľnými zmenami, ktoré sa vo mne udiali.
                                Včerajšia noc nebola ničím zvláštna. Normálne som bol na futbale ako každý štvrtok, potom v bare
                                s kamošmi a vrátil som sa nadránom, tentoraz skoro úplne triezvy. Klasický staromládenecký život,
                                o ktorom som sa až donedávna domnieval, že mi bude ešte dlho vyhovovať. Nič som netušil, ešte ani
                                keď som si líhal do postele. Nespal som veľa, ale zato tvrdo, a keď som ráno celkom svižne vyskočil
                                z postele v dobrej nálade, tešil som sa na deň, ktorý mal byť zavŕšený sladkou odmenou. Pracovné
                                úspechy sa v mojom mladom bytí zvykli striedať s úspechmi v súkromnom živote, nikdy sa
                                nedostavili naraz, toľko radosti by som asi ani neuniesol. A preto, keď som uzrel slnko vysoko na
                                nebi, ktoré svietilo jasne a hrialo hneď od samého rána, brezy pod oknami činžiaku, čo dočahovali
                                presne pod môj balkón, sa mi zdali zelenšie ako obvykle a dokonca aj vtáky spievali melodickejšie,
                                očakával som deň plný optimistickým správ. Chvíľu som stál na balkóne, máčal si tvár v lúčoch
                                a myslel na svoje jediné a obrovské šťastie, ktoré ma stretlo v podobe milovanej ženy a o ktorom som
                                ešte stále dúfal, že ma už neopustí.</p>
                                <p>  Vtom slnko zašlo za mrak a odniekiaľ zo západu sa nahrnuli obrovské čierne nafúknuté oblaky,
                                ktoré neveštili nič dobré. Niekedy si myslím, že aj príroda so mnou súcití a zvláštnymi javmi
                                predznamenáva dianie. Naučil som sa všímať si ju a čítať z nej. Ponad strechy sídliska sa vyrútilo
                                mračno vrán a s hlasným škrekotom zosadlo na susedný panelák. Spozornel som. Mama ma
                                postrapatila po hlave a zavolala ma k raňajkám. Nastala chvíľa očakávania. Presne v tom okamihu
                                zazvonil telefón. Hlas, ktorý som v ňom začul, som poznal. Ťažko by som vedel popísať, aká smršť
                                emócií sa v ňom miešala, bol skutočne plný paradoxov, rovnako ako dnešné ráno. Ten hlas patril
                                niekomu, kto mal rozhodnúť o mojej ďalšej existencii. Vedel som to. Rovnako ako som vedel, že
                                stretnutie s tým mužom bude posledným činom, ktorý v živote urobím. Napriek tomu som súhlasil.
                                Malo sa uskutočniť dnes večer. Keď som zložil, rozpršalo sa. A ja som vedel, že dnes večer zomriem.
                                Keď som odchádzal z domu, pobozkal som mamu vrúcnejšie ako inokedy, avšak o svojej chystanej
                                vražde som jej nepovedal. Možno sa stane zázrak a ona by bola zbytočne vyľakaná. Rozlúčil som sa
                                s ňou, s detskou izbou a bytom, v ktorom som prežil svoj krátky, ale plný život. A vydal sa v ústrety
                                
                                smrti. Jej tušenie ma nasledovalo až k Váhu, do ktorého prudko dopadali kvapky. Rozlúčil som sa aj
                                s riekou, ktorá ukrývala toľko tajomstiev, a bol som si istý, že ma jej studená voda určite prijme.</p>
                                <p><strong>Samuel</strong><br>  
                                Bolesť na hrudníku je neznesiteľná. Nechce sa utíšiť. Divoko mi pulzuje do mozgu, cítim ju
                                v každej žile. Presúva sa od srdca do celého tela, vniká do hrude, do ramien, do rúk, o chvíľu sa ten
                                kŕč rozleje aj do nôh. Ešte chvíľu a nevydržím to. Márne sa plazím po betóne, ktorý pomaly chladne
                                po horúcom dni, vdychujem vôňu zeme, možno mi dá na chvíľu zabudnúť na tú rezavú bolesť. Krája
                                ma, ničí, zadúša. Ak to bude pokračovať, zošaliem. Chvíľami sa mi pred očami zjavujú scény z bojov.
                                Pokúšam sa zhlboka dýchať, vojaci predsa trpeli viac. Keď im granát odtrhol ruku, zaživa im
                                amputovali nohu, zmrzačilo im pol ksichtu... To bola pekelná bolesť. Tak čo sa tu, doboha, sťažujem...
                                Dopekla, som slaboch. Nepomáha to. Nepomáha nič. Lebo toto... toto je tiež amputácia. Zaživa mi
                                vyrezali srdce. A ja som neumrel. Namiesto toho sa tu zvíjam ako vysychajúca dážďovka, pomaly sa
                                škvarím vo vlastnom pekle. Sám som si to spôsobil. Čo som si doriti myslel?! Tá bolesť sa rozpína,
                                ešte chvíľu bude naťahovať svoje jedovaté chápadlá a potom umriem. Konečne.</p>
                                <p> Pomaly sa zviecham z betónu, zdá sa, že Zubatá začína vyhrávať náš boj. Ale ešte sa postavím na
                                vlastné nohy. Ešte chvíľu ma unesú. Tu nie. Toto nie je miesto, ktoré by sa hodilo pre môj posledný
                                výdych. Tento chodník mi patrí, môžem si tu teda aj umrieť. Ale je to také... nepoetické, povedala by
                                moja žena. Nemám ani štipku poézie. Môj duch bol vždy chudobný. Môj debilný výraz neschopný
                                prejaviť akúkoľvek emóciu. Moja papuľa neschopná vysloviť to, čo tak veľmi chcela počuť. A teraz...
                                teraz rumázgam ako chlapčisko, lebo mu niekto ukradol pušku a zobral zmysel žitia. Revem ako
                                sprosté malé decko. Ale ja viem, že to je môj posledný výlev. Jediný a súčasne posledný výkrik do
                                tmy, predsmrtná agónia, po ktorej príde pokoj. Pokoj v očistci, he...
                                Pazúry tej krásky menom Bolesť, čo sa mi zaborili do vnútorností a chceli ich rozdriapať na kašu,
                                odrazu povolili. Z akýchsi neznámych príčin sa rozhodla ušetriť ma. Aspoň na chvíľu. Ale ja viem, že
                                sa vráti. A jej návrat bude veľkolepý. Sprevádzaný fanfárami. A potom, keď mi vykmáše vlasy
                                s koreňmi a rozreže každú žilu osobitne, potom vydýchnem naposledy.
                                Tak prečo sa ešte stále nedokážem postaviť? Bolesť stíchla, logicky by som mal vstať, vrátiť sa do
                                domu, urobiť pár krokov ku dverám, otvoriť ich, vojsť, vyzuť si topánky, ktoré som si ešte stihol
                                našuchnúť, poctivo sa priplaziť k chladničke, vybrať fľašku... To by som mal spraviť. Opiť sa, ľahnúť
                                si naspäť na gauč, z ktorého som si urobil azyl, ožrať sa ako prasa a zadrichmať. Ráno sa zobudiť
                                s hlavou vypchanou handrami, s hučaním vlaku, čo sa mi hrmoce ušami, s žalúdkom naruby a páľavou
                                v ústach. Slinami chutiacimi po zvratkoch. Tak ako toľkokrát. Možno by som sa aj vymočil vedľa
                                misy ako naposledy... Potom by som si upratal svoj bordel, obul papuče, vyzliekol smradľavé trenky,
                                pustil na seba ľadovú vodu a pomaly, celkom nenásilne vytriezvel. A to všetko by som, prirodzene,
                                stihol skôr, ako sa dievčatá zobudia. Lebo to je moja povinnosť. Potom by som sa oholil, natrel pod
                                pazuchami nejakou voňavou gebuzinou, aby som eliminoval zápach vlastného potu, poslušne sa
                                poskladal k detským postieľkam, na dcéry vydýchol vôňu mentolu po paste, dúfajúc, že prekryje aj
                                posledné pachy zo žalúdka a presne načas a s dokonalým výzorom sa dotrieskal do firmy, aby som sa
                                tam ako každý deň znova pokúsil o nemožné.</p>
                                <p> Toto by som mal asi urobiť. Ale neurobím. Načo? A ako? Veď sa nedokážem ani pozviechať na
                                štyri. Tak takto to je, keď je človek paralyzovaný. Akoby som dostal elektrický impulz do záhlavia.
                                Alebo priamo do srdca. Už to nebolí. Je tam len kráter. Tak si to predstavujem. Kráter v hrudi, kráter
                                v hlave. Ešte sa z nich dymí. Pozviecham sa s vypätím všetkých síl. Už stojím. A odtackám sa ku
                                kostolu. Pomaly, ale isto sa blížim k tej opache osvetlenej zo všetkých strán. Tam si sadnem a budem
                                čakať. Je tam lavička. Pod lipou. To je ono. Miesto, ktoré by vyhovovalo poetickým nárokom mojej
                                ženy. Blízko pri Váhu. Tam ma nájde. Sadnem si a budem čakať. Nemôže to trvať dlho.</p>
                            
                            

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>