<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Vyššie je už iba nebo.png">
                </div>
                <div class="contentBx">
                    <div class="content">
                          <h2 class="animate__animated animate__backOutUp">Vyššie je už iba nebo</h2>
                          <strong><p>PROLÓG</p></strong>


                            <p>Jar prišla v plnom rozkvete. Zosadla na krajinu ako tisíce farebných motýľov a rozsiala do vzduchu voňavé siete. Lesom sa ozýva spev vtákov a vzduch vonia bielymi a ružovými kríkmi, ktoré kvitnú pozdĺž lesnej cesty. Konáre bukov sa ohýbajú pod váhou čiernych a hnedých veveričiek a suché lístie na zemi šuchoce pod drozdími nohami. Do stromov prúdi nový život a zasypáva ich sviežou zeleňou. Pod zvesenými konármi smrekov sa ako spomienka na studené jesenné dni stelú vysušené listy papradia. Rána sú ešte chladné, ale cez deň slnko vystúpi do samého stredu bezoblačného neba a príjemne hreje. Lesné chodníky sú vysypané drobným kamením, ktoré škrípe pod krokmi chodcov a kolesami bicyklov. Nič nie je krajšie ako symfónia jari. Nič nedokáže živšie protestovať proti plynutiu času. Všetci sa oddávajú sneniu a slnečným lúčom, ktoré bozkávajú zelenú krajinu.</p>
                            
                            <p>Pod jeho ťažkopádnymi krokmi kamienky vŕzgajú ako obohraná platňa. Pomaly, veľmi pomaly, takmer nečujne kráča po štrkovej ceste. Jeho údy sú ako nenamastené ozubené kolieska starých hodín. Všade navôkol je duté ticho a kamene nereagujú na dotyk jeho podrážok. Zdá sa mu, že chodí vo vate. Šuchot listov ani spev vtáctva mu nedoliehajú do uší. Zastreným zrakom uprene hľadí pred seba, márne sa snaží dovidieť sivasté farby za clonou, ktorá ho obostiera. Ide skôr po pamäti, na čistinku za poslednou zákrutou už nedovidí. Koniec palice sa mu nepoddajne zabára medzi kamenie, akoby sa vzpierala poslušnosti. Obe sú staré. Palica aj mužova ruka, ktorá o ňu opiera váhu vetchého tela. Je vyrezávaná ornamentmi a pod pozlátenou rukoväťou je vyrytý rok 1930 a iniciály A.W. Trasie sa, akoby sa do nej zapieral vietor a zdá sa, že starec napriek vypätiu síl nedôjde do cieľa. Však nevzdáva sa, hoci ho bolí každý krok, každý dotyk jemného vánku na pokrčenom líci. Kráča v ústrety svojmu snu, odovzdaný neznámemu cieľu, ktorý sa ako tieň mihá medzi konármi stromov. Prízrak, ktorý vidí iba on. Len vôňa lesa - jediný ostrý vnem, ktorého sú jeho ochabnuté zmysly ešte schopné – mu vráža do nosa a nesie ho za tým snom. Vôňa miazgy, dreva, zelene, zemitý pach pôdy pod rozkladajúcimi sa listami, vôňa bielych kvetov na rozkvitnutých kalinách. To všetko ho vedie na tú lúku. Nedočkavo kráča k lavičke na kraji čistinky uprostred lesa. Cíti, ako sa mu pod sivým svetrom potí telo, ako mu kropaje potu stekajú ku koreňu nosa a zrážajú sa pod hrubými rámami okuliarov. Nedbá na to. Posledný úsek cesty zdolá rýchlejšie. Na okraji lúky zastane a zadíva sa na lavičku. Je prázdna. Očami sa márne snaží prinútiť obraz, aby sa pohol. Celú svoju bytosť upína na tú jedinú túžbu. Grétka!... Bolestivo sa pokrčí a poskladá na lavičku svoje kostnaté telo. Stálo ho obrovskú námahu, aby došiel až sem a premohol bolesti kĺbov, ktoré mu vypovedávajú službu. Sklopí zrak k zemi, zadíva sa na svoju lakovanú paličku a čosi si zamrmle pod nos. Potom mu niečo zíde na um. Trasľavou rukou nahmatá drevo operadla z opačnej strany. Je tam. Stále tam je. Nápis, ktorý vyryl pred päťdesiatimi piatimi rokmi. Pre ňu. Na pamiatku ich predčasne uhynutej lásky. Škripot kamienkov pod jej pomalými krokmi a kolieskami aparátu, o ktorý sa opiera, k nemu nedolieha. Preto ho nesmierne prekvapí, keď sa zrazu zjaví celkom blízko pri ňom. Bez slova podíde k lavičke, ťažkopádne a veľmi pomaly si k nemu prisadne.</p>
                            
                            <p>Tvár sa mu zvlní pod vrstvami vrások. Kútiky úst mu zapadnú ešte hlbšie a tenké pery celkom zmiznú v grimase, ktorá má byť úsmevom. Schytí jej ruku, chveje sa mu v dlani ako vystrašené vtáča. Je suchá a vráskavá. Mlčky si ju priloží k ústam. Zadívajú sa do svojich pokrčených tvárí. Obaja prihrbení, nahnutí dopredu pod ťarchou osemdesiatročného života a v zúfalej snahe prinútiť nevládne telá, aby sa k sebe bližšie privinuli. Pokúsi sa oprieť. Zdvihne ruku a s vypätím síl ju vyloží na operadlo lavičky, aby sa mohol dotknúť jej kostnatého pleca. Nemyslí na bolesť. Druhou rukou neprestajne zviera jej stareckú ruku posiatu tmavohnedými škvrnami a hľadí na ňu ako na najdrahší drahokam. Priloží si ju k lícu. V tom geste je toľko nehy, až takmer vidieť, ako preletela vzduchom ako krídla babôčky a sadla si na jej útle plece. Dlho tak sedia a navzájom si študujú tváre cez oponu hrubú päťdesiatosem rokov, ktoré ich delili od tohto okamihu. Obráti jej ruku vo svojej a pobozká ju do dlane, akoby dúfal, že ju tým bozkom ovlaží a ona znova rozkvitne ako uvädnutý kvet. V jeho očiach stále kvitne. Celých osemdesiattri rokov, čo sú na tomto svete, teraz neznamená nič. Len táto chvíľa. Tento okamih, keď sú zase spolu. Pohladí ho a odovzdane si položí bielu hlavu na jeho plece. Takto tu sedeli. Aj vtedy, pred rokmi, keď boli jeho ramená ešte mocné a jej sa plavé vlasy leskli na slnku. Teraz sú matné ako hrubý ľad na hladine spomienok. Babôčka si sadla na jej útle kolená vytŕčajúce spod lemu kvetovaných hnedých šiat. Sedí na veľkej sivej ruži, akoby v nej hľadala nektár a krídla sa jej chvejú námahou ako srdcia muža a ženy, ktorí na protest času sedia na lavičke v objatí a vyznávajú si svoju zostarnutú lásku. Chvíľu tam ešte sedí, potom trepotajúc krídlami vzlietne a sadne si na jej biele vlasy zopnuté na temene ako živá ozdobná spona. Starý muž sa usmeje a obráti k nej tvár, aby ju mohol jemne pobozkať na vysoké čelo. Je celá jeho. V tej chvíli vie, že sa na tom ani za šesťdesiat rokov nič nezmenilo.</p>
                            
                            
                           <strong><p>I.</p></strong> 
                            <p>Zase sa vrátil ten sen. Ocitol sa v pekle. Pred jeho bránami. Je tam dusno a strašne horúco. Potí sa, po čele a pleciach mu stekajú slané kropaje, lejú sa cez obočie od očí. Na chrbte mu pot chladne a je mu zima. Nevládze zdvihnúť ruku, aby sa utrel. Je tma. Noc je chladná, hoci má ústa vyprahnuté ako na púšti. Nebo je pokryté mrakmi, hviezdy nevidno. Ani tie sa naňho nemôžu dívať. Pozrie hore, hľadá mesiac. Aspoň nejaké znamenie. Jediný záblesk svetla uprostred čierňavy. Jediná kvapka dažďa z napuchnutých mračien. Jediný záchvev krovia, zašuchotanie listov nad jeho hlavou, zlomená halúzka pod nohou náhodného chodca. Jediné znamenie, žobroní zúfalo a čaká. Nič. Ticho. Vie, že nemá veľa času. „Musíme sa ponáhľať, kamoš, je ti to jasné? Jediné zaváhanie a sme vo väčších sračkách než kedykoľvek predtým,“ začuje za sebou Igorov tichý hlas. „Počuješ, chlape? Spamätaj sa! Chceš zgegnúť v base, ty pako?“ trasie ním, lomcuje celou jeho bytosťou. „Čo si to za mäkkýša, bohati! Teraz nie je čas na divadielko ani na nejaké výčitky, ty debil! Čo sa serieš? To on to všetko poondil. Pamätáš? Sám si za to môže. Je to zradca! Obyčajná podlá sviňa! No tak, preber sa...“ Neprítomne naňho hľadí, nevie, kde je, zmätene sa díva do rozmazanej kamarátovej tváre. Telo sa mu trasie, svaly sa vzdávajú, odmietajú poslušnosť. „Chceš zgegnúť s ním?“ drgá doňho Igor, schmatne ho za ramená. „No tak, ty vole, si v riti, počuješ? Si v riti!“ Z obidvoch strán mu plesne po tvári. „Preber sa, ty hovädo!“ naliehavo šepká kamarát, v temnej noci mu oči vyliezajú z jamôk a svietia ako kukučie vajcia v cudzom hniezde. Preberie sa. Nechápe, ako sa sem dostal. Chápe, že bez posily to neurobí. Nedokáže sa pohnúť z miesta. „No tak, ty vole, všetko je pripravené! Snáď to teraz nechceš vzdať? Hýb sa, tu to máš,“ Igor mu podáva nejaký predmet. Pocíti v dlani škatuľku, vypadne mu z ruky. „Si na rade. Počuješ?! Keď to neurobíš, zabijem aj teba. Ber to a padaj!“ velí mu rozhorčene. Znova doňho drgne. On ešte vždy stojí. Fúka studený nočný vietor, rozčesáva mu vlasy a hádže mu ich do čela. „Snáď sme sa dohodli. Tak to teraz nedoser, vravím ti! Ak sa chceš z toho dostať, nesmieš si teraz našťať do gatí, je ti to jasné?!“ Igorov naliehavý šepot sa mení na krik. Prekrikuje vietor, šuchot konárov nad ich hlavami, pokúša sa prehlušiť jeho myšlienky, ktoré mu s rachotom prúdia ušami a valia sa mu hlavou ako divá riava. Zdá sa mu, že sa hodil do rieky a teraz ho unáša divoký prúd. Zaplavujú ho ľadové vlny spenenej vody, hádžu sa mu na hlavu, dusia ho, nemôže sa nadýchnuť. Nechá sa unášať doprostred koryta, vie, že už neunikne. Ak nevystrčí hlavu a nenadýchne sa, zomrie. Pokúša sa pomedzi hučiace vlny vynoriť nad hladinu, nejde to. „Tu máš, šľahni si,“ prederie sa k nemu Igorov oslobodzujúci hlas. „Vidím, že si v brinde, kamoš. Ale teraz už nemôžeme cúvnuť. Počuješ? N-E-M-Ô-Ž-E-M-E!“ do druhej ruky mu podáva ušúľanú cigaretu. „Ale makaj, vole, lebo sa zobudí, kým sa rozhýbeš! Kde si doteraz trčal? Nielen že ideš neskoro...“ Zdá sa mu, že mu ruka so zápalkami oťažela. Že mu tá škatuľka prirástla ku koži. Igor má pravdu. Už sa to nedá odvrátiť. Je neskoro. Berie si do ruky podávanú cigaretu, zhlboka vdýchne štipľavý dym. Vynorí sa z riavy, nadýchne sa. Cíti, ako mu do pľúc prúdi vzduch. Rozkašle sa. Oči ho štípu od soli. Vedomie sa mu rozplýva. Zdá sa, že mesiac vyšiel spoza oblakov a nazerá naňho prísnym okom. Potom žmurkne a znova zmizne. Blažene sa usmeje. Vietor ustal, nastalo bezvetrie. V lesíku za chatou zahúka sova. Cíti, že mu čosi lezie po lýtku. Šteklí ho to. Zohne sa, nevidí nič. Cíti tupú bolesť v záhlaví. Je mu dobre. Nesie sa na vlnách, voda ho príjemne chladí a obmýva mu stehná. „Čo robíš, ty magor? Dávaj pozor, veď si sa skoro zrúbal! Pozor, je tam blato!“ zachytí ho kamarát. „Počúvaj, Stano spí, tvrdo spí. A Laura je u mamy, dnes už nepríde. Pamätáš? Všetko je pripravené, tak sa preber a začni makať! A daj mi trochu, ty hovädo!“ Igor mu vytrhne z ruky cigaretu. „Hmm,“ pôžitkársky si potiahne, zavrie oči. Tma je ešte tmavšia. Mravce z veľkého mraveniska na okraji lesa akoby sa prebudili a začali mu ako šialené pobehovať okolo nôh. Cíti, ako mu lezú po lýtkach a stehnách, vchádzajú mu do nohavíc, lozia mu po celom tele. Všetko ho šteklí a štípe, pot na chrbte vychladol. Len tie mravce... Je ich toľko! Naraz sa začnú stavať na seba, až vytvoria pyramídu. Sú ich tisíce. Milióny mravcov, ktoré sa oprú o jeho nohy. Zvalili ho. Škatuľka mu vypadla z ruky. Les okolo neho vzbĺkol. Horia paprade, suché listy, chytajú sa konáre stromov. A uprostred požiaru leží on a zvíja sa v mukách. A tie potvory... Tie potvory sa obetovali pre dobrú vec. Zhoreli spolu s chatou. Aj on zhorel.</p>

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>