<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Obeť.png">
                </div>
                <div class="contentBx">
                    <div class="content">
                        <h2 class="animate__animated animate__backOutUp">Obeť</h2>                        
                            <p><strong>PROLÓG</strong></p>
                            <p><strong>17. júl 2012</strong> <br>
                                „Uvedomuješ si, čo odo mňa žiadaš?!“
                                „Je to jediné riešenie, braček. Musíš mi pomôcť!“
                                „Ale to je úplné bláznovstvo!“
                                „Závisí od toho celý náš život. Už nejde len o mňa. Ale predovšetkým o Sáru! Ty... mi
                                musíš pomôcť!“
                                „Ako mám žiť s takým tajomstvom? A čo bude s ňou? Ty si zošalel!“
                                „Bude to ťažké pre nás všetkých. Ale nepoznám iné východisko. Ver mi, že keby som
                                mohol, urobil by som čokoľvek.“
                                „Ja to nedokážem! Ako mám s takou strašnou lžou chodiť po svete? Poznáš ma, neviem
                                nič hrať.“
                                „Toto bude tvoja najťažšia životná úloha, braček. Viem, že žiadam priveľa. Ale inak to
                                nejde.“
                                „Je to svinstvo, totálne svinstvo! Voči nej. Ona to neprežije...“
                                „To nevrav! Veď to robím pre ňu. Už nezáleží na inom, len na nej. Aby žila. Časom...
                                bude šťastná. Je pre mňa všetkým. A ty si jediný, komu môžem dôverovať. Máš v rukách jej
                                šťastie. Dohliadneš na to. Prisahaj!“
                                „Neznášam ťa. A myslím, že ti to nikdy neodpustím.“
                                „Ja viem. Ani ja si to neodpustím. Ver mi... Ale prisahaj!“
                                „Prisahám.“</p>
                                
                                <p><strong>Jún 2012</strong><br> 
                                Urobila by preňho čokoľvek. Celá sa vznášala od lásky k svojmu mužovi. Napäto
                                počúvala známy štrkot jeho kľúčov v zámke a nevedela sa dočkať, ako vojde, vyzuje sa
                                a potichu vkĺzne cez dvere, aby ju prekvapil. Ona sa zasmeje, bude sa tváriť prekvapene, hoci
                                už niekoľko minút sliedi na každý zvuk z ulice a začuje jemné pípnutie, keď zamyká auto.
                                Rozšantená, akoby dostala vytúžený darček, mu skočí do náručia, nechá sa hladkať, objímať,
                                zbozkáva mu celú tvár a napokon sa budú dlho nežne milovať. Hoci sa tento rituál opakuje
                                takmer každý deň, zakaždým ju rovnako očarí. A ona je stále tým pochabým dievčatkom,
                                ktoré sa odovzdane vkladá do jeho náručia, aby ju celú pohltilo. Rovnako ako pred ôsmymi
                                rokmi, keď ju po prvý raz pobozkal. Zdalo sa jej vtedy, že je to sen. A vedela, že sa z neho už
                                nikdy neprebudí.</p>
                                <p>Dnes jej útla bytosť pulzovala ešte väčším vzrušením. Očakávala ho s tlčúcim srdcom,
                                pripravená splniť mu každé prianie. Veď mali výročie! Nemohla uveriť, že je to už osem
                                rokov. Jej láska odvtedy každým dňom narastala. Posledný krát sa kriticky prezrela v zrkadle,
                                pochabo vyplazila jazyk svojmu obrazu, vytiahla si z nedbalého drdolu prameň vlasov
                                a skryla si ho za ucho - tak sa mu to páčilo. Nemal rád, keď sa maľovala, a tak si len jemne
                                pretrela pery leskom a mihalnice zvýraznila špirálou. Vždy vravel, že takto je najkrajšia.
                                Prirodzená a nádherná.
                                Obliekla si šaty, ktoré jej daroval k narodeninám. Boli tmavozelené, zamatové, mali
                                rafinovaný strih a širokú sukňu pod kolená a jemne jej odhaľovali plecia. Vybral ich
                                s vkusom, ktorý na ňom vždy obdivovala. Túto farbu mala najradšej. A on vravel, že jej
                                zvýrazňuje oči. Chcela byť pekná pre neho. Aby nikdy neoľutoval, že si ju vzal. Poslednýkrát
                                skontrolovala hrnce na sporáku, zapálila sviečky vo vysokom svietniku na stole. Zostávalo
                                posledných pár minút. Vždy bol presný. Ani dnes, keď mali taký významný deň, určite
                                nebude meškať.
                                Pred bránkou zastavilo auto. So zatajeným dychom utekala do kuchyne, aby mu
                                nepokazila radosť z prekvapenia. Telom jej prebehla triaška, ktorú pociťovala vždy, keď
                                začula jeho kroky na schodíkoch pred dverami ich veľkého domu. Konečne! zaradovala sa.
                                Keď vošiel do kuchyne, tvárila sa, že čosi mieša v hrnci.
                                „Ahoj, Jahôdka moja,“ šepol jej do ucha a pobozkal ju na spánok.
                                „Och, ale si ma vyľakal!“ zvolala presvedčivo a položila si ruku na srdce. „Vždy sa tu tak
                                potíšku zjavíš! Vitaj doma, miláčik!“ Obe ruky mu omotala okolo krku a vtisla mu naň bozk.
                                „Ale, ale... čo to tam skrývaš?“ zvedavo vyskočila na špičkách, aby sa pokúsila nazrieť mu
                                ponad plece za chrbát. Prevyšoval ju však takmer o dve hlavy, a tak sa jej nepodarilo uvidieť,
                                čo tam ukrýva.
                                „Ty zvedavec!“ okríkol ju naoko prísne. „Ale počkaj. Musím si túto vec odložiť, lebo by
                                som ťa inak nemohol poriadne vystískať, žena moja! Podrž,“ akoby mimochodom jej vopchal
                                pod nos kyticu orgovánov. „Tieto som ukradol v susedinej záhradke. Nebi ma, ja viem, že sa
                                to nepatrí, ale pozri sa, nie sú pekné? Pôvodne som si ich chcel nechať, ale keď vidím, ako na
                                ne pozeráš, darujem ti ich. Viem, ako máš rada orgován a tento pekne vonia. Proste sa nedalo
                                odolať. Hneváš sa na mňa, moja drahá?“
                                „Och, ten je nádherný! Pre tentokrát ti odpúšťam ten hrdelný zločin, ale len preto, že
                                máme dnes sviatok! Milujem ťa!“ ponorila si nos do kytice bledučko fialových orgovánov.
                                „Vieš, ako veľmi zbožňujem orgován! Si najlepší muž pod slnkom! Ale aj ja pre teba niečo
                                mám...“ Odstúpila nabok a slávnostne ukázala na hrniec, ktorý predtým obviazala červenou
                                stuhou a na vrchu pokrievky uviazala veľkú mašľu. „Tramtarará! Tvoja obľúbená!“ zvolala
                                nadšene a pozorovala jeho reakciu na svoj majstrovský výkon.</p>
                                <p>„To je pre mňa? No nie! Krásne balenie!“ zasmial sa a objal ju. „Ty moja sladká Jahôdka,
                                ty vieš, ako ulahodiť svojmu večne hladnému manželovi!“ Podišiel k hrncu a nedočkavo
                                
                                odbalil mašľu. „Uau, to je držková! Fíha, teda, ty sa nezdáš, tuším sa v kuchárskom umení
                                čoraz viac zdokonaľuješ!“
                                „To je iba predjedlo,“ povedala spokojná so sebou.
                                „Ale ja sa aj tak najviac teším na zákusok...“ potmehúdsky sa uškrnul a pritiahol si ju
                                k sebe. Potom sa jej žiadostivo zahryzol do ušného lalôčika.
                                „Počkať, počkať... najprv predjedlo, potom hlavné jedlo a až potom zákusok. Dala som si
                                záležať. Urobila som tvoju obľúbenú mexickú omáčku. Tak poď, lebo nám sviečky dohoria
                                a všetko ti to vychladne...“ jemne ho odtisla, hoci jeho dotykom a bozkom odolávala len
                                ťažko.</p>
                               <p> „Ty, ale tak sa mi zdá, že som voľačo počul! Ty si to nepočula?“ zrazu sa od nej odtiahol
                                a zatváril sa, akoby sústredene načúval. „Zdá sa, že to bolo na terase... Počkaj... čo to tam je?“
                                začudovane sa díval do tmy za balkónovými dverami.
                                „Kde?“ vyplašene ho sledovala. Chytil ju za ruku a ťahal ku dverám.
                                „Tam... Tuším sa tam čosi pohlo... Počkaj, hneď to zistíme...“
                                „Nerob... bojím sa!“ zašepkala a pevne sa ho chytila za ruku.
                                „To by si sa teda mala, lebo tam fakt tuším čosi je... Dívaj!“ Odsunul veľké presklené
                                dvere vedúce na terasu. „Aha! Bodaj ťa... čo to je? Asi sme mali návštevu,“ zatváril sa
                                tajomne a jemne ju postrčil von.
                                Zahľadela sa do tmy. Na terase stála veľká ratanová hojdačka, ktorá sa jemne knísala vo
                                vetre a vŕzgala. Na nej sa čosi hýbalo. Dačo biele akoby sa nafukovalo zakaždým, keď sa do
                                toho oprel vietor.
                                „Och, ty blázonko! Čo to je?“
                                „Ja? Prečo ja? Len sa pozri, čo to je za čudo. Ja netuším, kde sa to tu vzalo. Bodaj ťa...“
                                poškrabkal sa v tmavých vlasoch. „Ty si to tam nedala? Tak tomu už fakt nerozumiem...“
                                krútil hlavou a tváril sa záhadne.
                                „Och, Filip... ty si... neuveriteľný! To som si vôbec nezaslúžila! Je úžasná! Ale... mne by
                                úplne stačil ten orgován, hoci aj kradnutý...“ smiala sa šťastne.
                                „Snáď si si nemyslela, že ťa obdarujem len ukradnutým orgovánom? Žena ako ty si
                                zaslúži niečo extra! Teda okrem extra manžela, samozrejme,“ zvolal pochabo a natešene
                                sledoval, ako opatrne odhŕňa baliaci papier z obrovskej kytice orchideí, ktorá bola takmer taká
                                vysoká ako ona sama.</p>
                               <p> „Ďakujem ti, môj milovaný! A nielen za tie kvety, ale predovšetkým za všetky tie roky,
                                ktoré si mi venoval a za to, že si to už osem rokov vydržal a dúfam, že ešte dlho vydržíš!“
                                Položila kyticu na stôl a pevne ho stískala, pričom ho neustále bozkávala a do ucha mu
                                dychtivo opakovala: „Ďakujem, ďakujem, ďakujem...“
                                „Pozor, opatrne... tuším tam ešte niečo je! Aha... nejaká škatuľka vypadla. Čo to len môže
                                byť?“ upozornil ju. Len čo zbadala nový darček, ako dieťa priskočila ku škatuľke, ktorá sa
                                uvoľnila, hoci bola o kyticu priviazaná stuhou, a skotúľala sa na zem. „Teda... ešte ďalšie
                                prekvapenie? To už neunesiem, toľko šťastia! Mala by som si z neho nechať aj na zajtra!“
                                odhodlane ju položila na stôl. „Ale nevydržím to!“ Vrhla sa na darček a nedočkavo z neho
                                strhla zlatý papier. Otvorila kazetu a oči jej zažiarili. „Ty... ty si blázon! Filip, veď to muselo
                                stáť celý majetok! To si predsa nezaslúžim!“ v očiach sa odrážal ligot smaragdov
                                z náhrdelníka a náušníc.
                                „Zaslúžiš. A ešte oveľa viac,“ povedal, vybral náhrdelník a zapol jej ho na krk. Potom ju
                                naň nežne pobozkal. „Za všetku tvoju lásku a trpezlivosť... Tak, a ešte náušničky.“
                                „Presne sa hodia k týmto šatám. Si neskutočný!“ skríkla a znova ho obsypala bozkami.
                                „To ty,“ objal ju a zhlboka vdýchol jej vôňu. „Keď som ťa pred tými skoro deviatimi
                                rokmi prvýkrát uvidel u seba v kancelárii, nikdy by som si nebol pomyslel, koľko šťastia mi
                                to prinesie! Ďakujem ti, Sára.“</p>

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>