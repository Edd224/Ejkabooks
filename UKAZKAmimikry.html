<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Mimikry.png">
                </div>
                <div class="contentBx">
                    <div class="content">
                        <h2 class="animate__animated animate__backOutUp">Mimikry</h2>                        <p class="animate__animated animate__fadeIn animate__delay-1s">
                            
                           <strong> PROLÓG</strong><br>
                         <p>   Vonku bola už tma a chlad sa vnáral do tela. Chcelo sa jej vracať. Kyslé sliny sa hromadili na jazyku a miešali sa so soľou sĺz, ktoré jej neprestajne stekali po lícach až do úst. Realita jej bola vzdialená. Zavrela oči, keď vtom na okamih akoby sa ocitla mimo seba. Odrazu ju osud poslúchol. Mocný výbuch otriasol jej telom a ona sa inštinktívne zachytila zábradlia, lebo ju nadvihlo do vzduchu a vymrštilo do prázdna. Uvedomila si, že visí na zábradlí balkóna, ktorý sa takmer celý rozpadol. Boli to sekundy, ale jej sa zdalo, že nesmierne dlho padá do temnej priepasti, ponára sa do tmy a opäť sa usiluje nadýchnuť. Bojovala s bezvedomím, akoby si z posledných síl uvedomovala, že ak sa pustí, spadne a zabije sa. Preto sa oboma rukami bleskovo vytiahla nazad na pevnú zem a snažila sa spamätať. Ležala na okraji polozrúteného balkóna. Bolelo ju celé telo a do nosa jej vrážal zápach. Niekoľko minút bola bez seba a pomyslela si, že smrť napokon predsa len prišla.</p>
                            <p class="animate__animated animate__fadeIn animate__delay-1s">
                            
                            Z omámenia ju vytrhol akýsi čudný zvuk. Telo sa jej natriasalo, keď v zúfalej snahe lapala po vzduchu, ale ten sa premenil na čierny dym, vchádzal jej nosom aj ústami do pľúc a dusil ju. Odrazu si uvedomila, že ten cudzí zvuk, ktorý tlmene prenikal cez zaľahnuté uši, je jej vlastný hlas, kašeľ a stonanie, ktoré však nikto nepočul. Navôkol bola tma a smradľavým šerom vírili výkriky šokovaných ľudí, ktoré k nej prenikali cez dym odniekiaľ z diaľky. Keď prišla celkom k sebe, uvidela celý rozsah skazy. Výbuch v kuchyni spôsobil požiar, ktorý teraz požieral celý byt. Uvedomila si, že ju zachránilo jediné – útek na balkón, z ktorého posledná tretina ešte visela nad prázdnotou ako trčiace torzo ruky načahujúcej sa o pomoc. Pochopila, že musí zmiznúť. Oheň sa šíril rýchlo. Plamene už vtrhli aj do obývačky, ktorá slúžila súčasne ako detská izba. Ničivá explózia pohltila nielen kuchyňu, ale žiara nenásytne postupovala po celom byte ako nezvaný duch smrti a požierala skromné zariadenie aj so všetkými drobnými pokladmi rodiny. Zdalo sa, že zasiahla aj susedný byt na piatom poschodí. Dym sa plnými priehrštiami valil zo všetkých okien a po chvíli sa akoby váhavo doplazil až k balkónu, aby vonku splynul s tmou.</p>
                            <p class="animate__animated animate__fadeIn animate__delay-3s">
                            
                            Nezostávalo jej veľa času. O chvíľu sa nepochybne prirútia hasičské autá a obetaví muži v skafandroch budú s plným nasadením zachraňovať obhorené zvyšky obydlí, netušiac, aké desivé tajomstvo sa ukrýva v spálených útrobách bytu číslo sedem. Bolo počuť nemilosrdné kvílenie sirén, vinúce sa novembrovým večerom, ktorý náhle narušil ohlušujúci výbuch plynu v biednej kuchyni bytovky na okraji mesta. Jediná možnosť, ako uniknúť smrti v plameňoch, bolo dostať sa na strechu domu, od ktorej ju delil len jeden balkón na šiestom poschodí, a odtiaľ uniknúť skôr, než sa prepadne. Nad ním sa škridlová krytina zvažovala do odkvapovej rúry. Nezostávalo iné než vyliezť hore po hromozvode a potom utiecť na strechu susedného domu. Utrela si začadenú tvár a usilovala sa kašľať potichu.
                            
                            Prosiac noc, aby ju spravila neviditeľnou, si cez spotené čelo natiahla kapucňu a zaťala trasúce sa prsty do dlaní. Nepočúvala krik na ulici ani búšenie vlastného srdca, hnaná zúfalstvom a hrôzou sa zaprela do zábradlia a vyšvihla sa do prázdna, zachytiac sa o hromozvod. V nádeji, že jej útlu postavu ten kus tenkého drôtu pripevneného o múr udrží, sa škriabala po ňom až k najvyššiemu balkónu. Keď ho dosiahla, obzrela sa do čiernej hlbočiny pod sebou, osvetlenej len plameňmi, ktoré sa už ako nenásytné jazyky ohnivého draka stihli doplaziť až k pozostatkom balkóna a v divokom tanci sa krútili v tme. Hľadala oporný bod, o ktorý by sa zachytila v prípade, že sa jej kovová šnúra pod rukami uvoľní. Keď dosiahla úroveň posledného okna pod strechou, zaprela sa chodidlom o vonkajšiu parapetu a posilnená adrenalínom sa vymrštila na odkvapovú rúru. Zdalo sa, že obyvatelia najvyššieho bytu sa pred hrôzou zachránili, zrejme neboli doma, lebo v oknách bolo mŕtvo a ticho.</p>
                            <p class="animate__animated animate__fadeIn animate__delay-4s">
                            
                            
                            Dlane mala vlhké a šmýkali sa jej. Nebol čas na zúfalstvo ani výčitky svedomia. Vedela, že ak prežila výbuch, osud ju z nejakého dôvodu chce nechať pri živote, hoci zavinila smrť tej ženy. Skôr než by ju pohltila výška siedmych poschodí, sa hnaná pudom sebazáchovy stihla zachytiť na rímse a len vďaka útlej postave a ľahkosti pohybov získaných v detstve na hodinách gymnastiky sa na silných rukách dokázala udržať na prevísajúcej konštrukcii. Strecha nad ňou sa nebezpečne zvažovala, ale podarilo sa jej prerúčkovať až k výklenku, ktorý ústil do okna. Pri troche šťastia bude strešné okno otvorené. Ak nie, musí zoskočiť až na strechu susedného domu, ktorá bola plochá, ale asi o dva metre nižšie. Nepremýšľala nad budúcnosťou, najvzdialenejšia budúcnosť, ktorá ju čakala, bola pár sekúnd deliacich ju od smrti alebo nového začiatku.
                            
                            Strešné okno však bolo zamknuté a ona nemala dosť síl na to, aby ho rozbila. Preto jej nezostávalo iné, len sa opatrne presunúť po šmykľavej ríne, pridržiavajúc sa klzkých škridiel. Trvalo večnosť, kým sa jej podarilo položiť nohu na pevný bod a zoskočiť na strechu susedného domu. Pri skoku jej v chodidlách zabrnelo a náraz pocítila až v chrbtici. Hoci sa prázdnota pod ňou uzavrela, nevydýchla si. Srdce jej aj naďalej búšilo a pred očami sa mihal obraz tela roztrhaného na kusy. Utešovala ju len myšlienka, že obeť určite netrpela. Sedela tak blízko ohniska výbuchu, že ju musel roztrhať v sekunde. Vedela, že kým bude žiť, ten obraz jej už nezíde z mysle a nedovolí jej nikdy viac voľne dýchať. Musela sa veľmi sústrediť, aby nepodcenila svoje ďalšie kroky. Vedela, že sem, na hranicu bytia a nebytia, ju priviedla vlastná zúrivosť a neuhasiteľná prudkosť, vášeň, za ktorú teraz zaplatila tú najvyššiu cenu. Bola ešte príliš mladá na to, aby si dokázala odpovedať na všetky otázky. A nezostával jej žiaden čas ani priestor na odpovede. Jediné, čoho si bola vedomá, bolo, že niet cesty späť. A v tomto okamihu sa bude musieť rozhodnúť, kam nasmeruje svoje ďalšie kroky. Rozbehla sa. Slzy jej zaschli na začadenej tvári, teraz jej na lícach zostali čierne šmuhy, akoby vyplakala z očí krv a tá jej skrivila tvár do strašidelnej masky. Neobzerala sa. Nechcela vidieť hlúčik ľudí, ktorí vydesene a bezmocne postávali dolu na ulici, vyhnaní z pohodlia domova šokujúcou katastrofou, ani tých, ktorí zmätene pobehujúc nariekali, lebo v okamihu prišli o celý svoj malý svet, vyrušení z pokojného jesenného večera náhlym smrtonosným zážitkom. Medzi tými ľuďmi možno bola aj jej rodina. Kým vládala, utekala po streche čo najďalej od ohniska výbuchu aj bývalého života, ktorý sa jej s každým ubehnutým metrom navždy vzďaľoval. Odrazu sa v tme pred ňou zjavili dvere a akoby ju hnali démoni, priskočila k nim. Schmatla kľučku, ale nepohli sa. Boli zamknuté. Netušiac, kam sa podeje a čo urobí, sa bezmocne zviezla na zem a schytila si hlavu do dlaní. Slzy už nemala, a tak sa jej z hrdla vydral len jediný vzlyk. Bola už dosť ďaleko a nebála sa, že by ju začuli. Ach, ocko, prečo si ma tu nechal? Prečo si nás opustil? Nepripravil si ma na takýto život, život na úteku, vo večnej tme, nenaučil si ma, čo robiť, keď v jedinom okamihu prídeš o všetko a sám to zaviníš... Myšlienky jej zmätene vírili hlavou a o chvíľu z nich zostala len jediná: Možno by predsa len bolo najlepšie umrieť. Inštinkt, ktorý jej kroky priviedol až sem, odrazu zlyhal. Hĺbka pod ňou ju lákala, privolávala, sľubovala rýchly koniec. Tlmené svetlo lámp tam dolu na ulici osvetľovalo asfalt na chodníku. Chvíľu bude padať a potom príde vyslobodenie. Aké ľahké! Zaplatí za všetko, čo spáchala. Načo sa vôbec snažila zachrániť? Aká hlúposť! Osud ju napokon aj tak dostihne... Práve váhavo vyložila nohu na múrik, keď za sebou odrazu začula hlas. Obzrela sa do tmy...</p>
                            <br>
                            <p <p class="animate__animated animate__fadeIn animate__delay-5s">
                            
                            
                            I.
                            „Tak, dievčatá moje, ste pripravené na prekvapenie? Garantujem vám, že sa vám bude páčiť! Poďte, poďte rýchlo, obe...“ volal nedočkavo Ondrej na svoje dcéry už odo dverí. „Veď už ani mama nemôže vydržať, však, drahá? No čo vám to toľko trvá? Mňa z nich raz porazí! Vždy sa po tréningu takto vlečú?“ rozčuľoval sa a prestupoval z nohy na nohu pred tanečnou sálou, pričom hlučne vykrikoval na svoje dcéry, ktoré sa nekonečne dlho vliekli cez foyer. „Drahá, povedz im voľačo! Som už taký nedočkavý, čo na to poviete, a ony akoby mi to robili naschvál!“ „Upokoj sa, Ondrej,“ odvetila mama. „Vždy im to toľko trvá. Len ty to nemáš odkiaľ vedieť, keďže pre ne nechodievaš,“ povedala Oľga a zívla. „Prosím ťa, ako môžem pre ne chodiť, keď musím pracovať? To, dúfam, nebola výčitka, miláčik?“ „Isteže nebola,“ pretrela si oči unavene. „Ako môžeš teraz zívať?“ podráždene namietol Ondrej. „Nekaz mi to, no tak! Veď počkaj, spadneš z nôh, keď uvidíš, čo som si pre vás pripravil!“ „Odpusť, že zívam, ale som veľmi unavená. Do noci som robila na tej zákazke pre Máriu. Povedala mi na poslednú chvíľu, že chce napiecť osem druhov, a to do dnes. Tak sa nehnevaj, že s tebou nezdieľam tvoje nadšenie,“ oprela si hlavu o operadlo a privrela oči.
                            „Ty sa vôbec netešíš na moje prekvapenie? Ach, niekedy mám pocit, akoby ti v žilách kolovala voda a nie krv,“ prevrátil oči. „No konečne! Slečny moje, konečne! Ukážte sa mi, lásky, ste akési spotené!“ pretrel čelá obom dcéram, ktoré sa unavene dovliekli k autu a jednu z nich si privinul na hruď. „Ahoj, ocko,“ pobozkala ho Edra na líce odovzdane. „Nečuduj sa, dnes sme mali náročný tréning! Navyše, s tým mojím drevom to nie je ktovieaká lahoda! Raz ma z neho porazí!“ „A čo by si, prosím ťa, čakala, Edi? Veď sa prihlásil len pred mesiacom, má čo robiť, aby to dohnal, chudáčik,“ namietla mama. „Len sa ho nezastávaj! Keby som mala inú možnosť, hneď ho vymením!“ zlostila sa dcéra. „Ale no tak, nebuď taká prísna. Veď sa tak snaží. Náhodou, čača mu už celkom ide,“ pridala sa k rozhovoru sestra. „Vraj ide! To sa ti hovorí, keď máš Nica! Som zvedavá, čo by si povedala, keby si mala tancovať s Johnym. Hrôza!“ „Buď rada, že si konečne našla partnera, Edi. Nemala by si byť taká prísna. Vieš, koľko to trvalo. Veď si rok tancovala sama a už ťa to nebavilo,“ namietla mama. „Dievčatá, teraz sa, prosím, nehádajte! Rýchlo nasadajte do auta, lebo ma už asi roztrhne, tak veľmi vám chcem ukázať prekvapenie, ktoré pre vás mám! Celé som to zorganizoval tak, aby ste o ničom nevedeli a prišli na hotové. Dnes bol ten správny čas. Mama bola v práci, vy v škole... a ja zatiaľ... no, veď uvidíte, rýchlo!“ „Len prosím, drahý, však to nebude ako s týmto autom?“ pripomenula mu nervózne manželka. „Náhodou, toto auto je úžasné! Vždy som taká pyšná, keď doňho nasadám alebo z neho vystupujem pred školou. Také fáro má málokto...“ tešila sa dcéra a uznanlivo si prezerala kožené sedadlá. „Na dobré sa rýchlo zvyká.“ „To by som prosil, Karmelovci sa nebudú voziť v nejakej škodovke!“ vyhlásil hrdo Ondrej a vypäl hruď. „Keby sme na to mali, drahý, nemala by som nič proti tomu. Ale zadlžiť sa takto... mali sme byť opatrnejší,“ podotkla Oľga, hoci sa usilovala zdržať sa komentára. „Zase začínaš, drahá? Nechceš snáď otvárať túto tému, však nie?“ odvetil jej ešte vždy milo.</p>
                            

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>