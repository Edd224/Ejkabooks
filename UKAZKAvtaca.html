<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Vtáča v klietke.png">
                </div>
                <div class="contentBx">
                    <div class="content">
                          <h2 class="animate__animated animate__backOutUp">Vtáča v klietke</h2>
                          <p><strong>PROLÓG</strong><br></p> 

                          <p>Vonku bola už niekoľko hodín tma. Soňa uložila deti a keď v detskej izbe konečne zavládlo ticho, rozhodla sa pre kúpeľ. Bola jej zima, nohy aj ruky mala ľadové a hoci sa v byte kúrilo vlastným kotlom, Adrián nebol doma, a tak si ho nevedela nastaviť na vyššiu teplotu. Neznášala zimu a nemohla sa dočkať, kedy konečne začnú teplé jarné dni. Napustila si do vane horúcu vodu, pridala svoju obľúbenú jazmínovú penu do kúpeľa a vyzliekla sa. Byt bol na najvyššom štvrtom poschodí, a tak sa nebála, že by ju cez malé okrúhle kúpeľňové okienko niekto uvidel. Ona mala dobrý výhľad na domy navôkol, často si dlhé zimné večery krátila pozorovaním ľudí zo susedstva, ktorí sa pohybovali za rozsvietenými oknami a vymýšľala si ich príbehy. Bolo zaujímavé skladať si mozaiku života z osudov obyvateľov okolitých domov. Krátila si tak osamelosť počas nocí, ktoré jej manžel nebýval doma. Televíziu k životu nepotrebovala, oveľa zaujímavejšia bola skutočnosť. A tak sa aj dnes stala svedkom scén, ktoré sa odohrávali za oknami. Ponorila sa až po bradu do peny a nechala zasvietené len malé svetielko, ktoré vychádzalo zo zrkadla s masívnym zlatým rámom. Najviac ju zaujímal dom oproti cez ulicu, ktorý mala ako na dlani. Mala výhľad na terasu aj presklenú zimnú záhradu a cez veľké okná, ktoré boli málokedy zatemnené, mohla pozorovať pohyb a siluety jeho obyvateľov. Dom bol novo zrekonštruovaný, mal pôvabnú mediterranovú škridlovú strechu v prímorskom štýle, tmavohnedé okenné rámy a podľa materiálov na fasáde sa zdalo, že ten, kto tam žije, má vkus a umelecké cítenie. Dlho bol neobývaný, len tam stál a chátral. Od minulého roka ho opravovali a podľa všetkého sa doň nedávno nasťahovali. Soňa tam len pred pár dňami zo svojej kúpeľňovej pozorovateľne zaznamenala život.</p>
                            
                          <p>Na poschodí sa rozsvietilo. Zdalo sa, že z kuchyne, ktorá bola obrátená k nej, sa z jednej strany vychádzalo do spálne a z opačnej do ďalšej izby. Podľa všetkého išlo o mladú rodinu. Soňa zvedavo natiahla krk. Podľa siluety sa v kuchyni práve zjavila žena. Nebolo jej vidieť do tváre, v šere sa dalo sotva niečo rozoznať. Len to, že mala dlhé vlasy, ktoré si práve z vysokého drdolu spustila na chrbát. Otvorila chladničku a niečo z nej vybrala. V náhlom ostrom svetle sa Soni zazdalo, že je nahá, dali sa rozoznať krivky jej štíhleho tela. Žena sa oprela o linku, akoby na niečo čakala. O chvíľu sa zjavila ešte jedna silueta. Podľa stavby tela to bol muž. Pomaly sa k nej priblížil, objal ju. Soňa už chcela odvrátiť zrak, pripadalo jej neslušné sledovať intímnosti tých ľudí, ktorí nemali ani tušenie, že sa ich život akoby odohrával na plátne kina. Vtom ju však čosi upútalo. Žena sa od muža odtrhla, celým svojím postojom vyjadrovala odpor. Potriasala hlavou a zrejme kričala, bolo vidieť, že výrazne gestikuluje. Celým telom sa útočne nakláňala dopredu a stále znova od seba odstrkovala muža, ktorý sa snažil k nej priblížiť. Sotila ho a on sa oprel o linku. Odrazu si Soňa všimla, že žena čosi drží v ruke. Zrejme to bol veľký pohár alebo fľaša. Zdalo sa jej, že takmer počuje rinčanie skla, keď ho odrazu z celej sily šmarila o stenu oproti. Soňa nevidela, kam sa muž stratil až do chvíle, keď sa odrazu vystrel pri stene, kam tá vec dopadla, a bolo teda zrejmé, že útok bol mierený naňho. Podľa všetkého sa uhol v poslednej chvíli. Pomaly, ako niekto, kto sa usiluje zneistiť alebo možno upokojiť súpera a ukončiť boj, sa snažil dostať k nej a zabrániť jej v ďalšom výpade.</p>
                          <p> Soňa sa takmer celá vynorila z vody a bezradne pozorovala tú strašnú scénu. Nevedela, čo robiť, či by nemala nejako zasiahnuť. Čo ak sa stane niečo zlé? Bola vystrašená a na celom tele jej napriek horúcej vode naskočili zimomriavky. Na chvíľu odvrátila zrak, bála sa pozrieť, čo bude nasledovať. Keď sa tam znova pozrela, žena sa práve rozohnala a zamierila svoj úder mužovi do tváre. Neuhol. Facka mu udrela do líca takou silou, že mu hlava odskočila. Hoci mal postavu mohutnú a stačilo by málo, aby útočiacu ženu zastavil, neurobil nič. Len stál na svojom mieste a čakal. Zdalo sa, že sa tým jej útok skončil. Roztiahla ruky a drgla mu do hrude, keby nebol mocnej telesnej konštrukcie, isto by stratil rovnováhu. Potom sa obrátila a vyšla von z kuchyne. Soňa si čupla nazad do vane. Z toho výjavu bola celá rozochvená. Žalúdok mala zovretý a od nervozity si hrýzla pery. Muž sa zhrbený opieral o linku, schytil si hlavu do dlaní a celé jeho telo vyžarovalo bezmocnosť a neprekonateľný žiaľ. Soňa nepočula ani slovo z tej hádky, ale podľa toho, čo videla, bola žena jasnou víťazkou a on, hoci oveľa silnejší, porazený. Bolo jej ho ľúto, nevedela síce o tých ľuďoch a ich osude nič, ale súcitila s tým vysokým, mocným, a predsa takým slabým mužom, ktorý sa nebránil pred útočníčkou. Vyšla z vane a kým sa utierala, premýšľala, čo mohlo tých dvoch viesť až k takejto hraničnej situácii. Nerada videla, keď boli ľudia navôkol smutní a trápili sa. Jej susedia mali krásny dom, podľa všetkého netrpeli žiadnym nedostatkom, a predsa neboli šťastní. Možno práve len prežívajú nejakú tragédiu, s ktorou sa nevedia vyrovnať, ale všetko bude zase dobré... Dúfala v to. Keď pozrela tým smerom po chvíli, v dome sa už nesvietilo a veľké okná ako obrovské oči civeli mŕtvo do tmy. Opona sa zatiahla.</p>
                            
                            <strong><p>I.</p></strong>
                            
                            <p>Noc bola ešte mladá. Ulicami sa potĺkali skupinky mladých ľudí, bezcieľne blúdili po nočnom meste, občas niektorý čosi nezrozumiteľné vykríkol. Na rohu postávala skupina dievčat, nemali viac než šestnásť, jedna sa náhle prehla v páse a z úst jej vyprskla spŕška zvratkov. Druhá ju hladkala po chrbte a tretia vysotila z úst akúsi oplzlú nadávku. Obďaleč prechádzala partia chlapcov. Jeden z nich sa pobral k dievčatám a múdro skonštatoval, že asi nemala ešte dosť, treba vyrovnať hladinu, aby sa jej uľavilo. S tými slovami jej podal fľašu zo Spritu, bolo však nepravdepodobné, že v nej bol Sprite. „Daj si, to zaberie... Keď nevieš piť, načo s tým začínaš?“ skritizoval ju mladík a druhý podával vedľa stojacej blondínke cigaretu. „Dík. Vravela som jej, ţe to nemá miešať, ale nedala si povedať,“ pridala sa ku kritike a nechala si zapáliť, pričom jej čosi vypadlo na zem. Zohla sa a sukňa sa jej vytiahla takmer aţ na pás. Partia výrastkov ten obraz sprevádzala hlasným obdivným pískaním. „Fuuu... čo to tam skrývaš, krásavica!“ zvolal ten odvážnejší a položil jej dlaň na zadok. „Vypadni, ty ko..t!“ zvrieskla na celú ulicu a tresla mu po ruke, pričom jej na zápästí zazvonilo kilo náramkov. Adrián sa znechutene odvrátil od tlupy adolescentov. „Tak sa mi vidí, že sme tu za starší dozor, dofrasa. Kedy sme tak zostarli, braček?“ chytil okolo krku kamaráta a tretí sa ozval: „My a starí? Ha! Veď sme v najlepších rokoch! Poďme do Kolkárne, tam určite zapadneme! A zahráme si aspoň kolky...“ „Iba ak tam majú aj šípky... Pamätám sa, že mi ešte dlhuješ odvetu!“ zvolal Kristián. „Ty si to pamätáš? Veď kedy sme my traja naposledy vôbec niekam takto vypadli?“ skonštatoval Adrián. „Môžem ja za to, že vás držia staré nakrátko a nikam vás nechcú púšťať? Naposledy sme boli žiť, keď mal Pišta tridsaťpäťku!“ „Veru, tie ženy! Dobre že dnes išla tá moja na akúsi oslavu, inak by som nedostal vychádzky!“ zachechtal sa Adrián. „Ešteže ja som sa do chomúta nehrnul ako vy! Som slobodný a sám sebe pánom! Komu je lepšie?“ potľapkal ho po pleci Kristián.</p>
                            
                        <p> „Má to asi aj svoje výhody, čo?“ ozval sa k téme Štefan. „Občas mu aj závidím! Môže mať hociktorú, na ktorú si ukáže, a nie furt to isté! Ty si na tom ako?“ „Veď nikde nie je napísané, že my už nemôžeme! Ešte nepatríme do starého železa!“ ozval sa hrdinsky Adrián. „Ja mám napríklad vďaka práci voľnosti, koľko len chcem! Nie nadarmo žijem cez týždeň v Blave! Na víkendy mi to doma celkom stačí. Ale zase... taký manželský život má aj svoje výhody...“ „Aké, prosím ťa?“ neveriacky si ho prezeral Števo. „No napríklad máš vždy teplú večeru, nemusíš sám žehliť...“ „A ešte aj teplú posteľ, nielen večeru!“ dodal. „Naopak ty, ako single, ako sa dnes vraví, si musíš pomôcť sám!“ zasmial sa. „Ako v čom, ako v čom, priatelia! Ja sa teda rozhodne nesťažujem! Je pravda, že občas by som aj prijal výpomoc s domácimi prácami, ale na druhej strane... Keď si domov dovediem nejakú srnku, aspoň nemusím nikomu nič vysvetľovať! Zato keby si tvoja domov dovliekla nejakého srnca, už by sa jej to ťažko vysvetľovalo!“ dodal Kristián a hurónsky sa rozrehotal. „Čo, Aďo! Nebojíš sa toho? Veď Soňa je taká kosť, ţe by si mal byť furt v strehu! A navyše, keďže si v týždni vonku... čo vieš, čo tu robí?“ doberal si ho Pišta. „Navyše, odkedy sú decká veľké a vrátila sa do roboty... fuuu... kamoš, nezávidím ti to!“ pridal sa Kristián. „Určite máš parohy až po plafón! Ešteže o nich nevieš!“</p>

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>