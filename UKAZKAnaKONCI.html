<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Na konci dúhy.png">
                </div>
                <div class="contentBx">
                    <div class="content">
                        <h2 class="animate__animated animate__backOutUp">Na konci dúhy</h2>                        <p class="animate__animated animate__fadeIn animate__delay-1s">
                            <p>1.<br></p>
                            <p>Ráno sa zakráda do izby prvými opatrnými lúčmi. Slnko je ešte zubaté. Cez chatrný
                                potrhaný záves vrhá ostré svetlo na poškriabaný písací stôl. Do ticha preniká pípanie budíka.
                                Spod paplóna sa vystrčí tenká ruka, schmatne telefón a šmarí ho do vankúša vedľa seba.
                                „Kriste, Táňa, vypni to!“ ozval sa spod paplóna zachrípnutý dievčenský hlas. „Ja sa
                                zbláznim! Ešte aj dnes si nastaví budík!“</p>
                                <p> „Drichmite ešte, baby!“ skríkla Kristína z postele pod oknom a bolestivo si trela spánky.
                                „Bože, moja hlava! Au! ...Koľko je hodín? Veď dnes nemáme prednášky, či hej?“ ospanlivo
                                sa obzerala vôkol seba.</p>
                                <p> „Nemáme. Už nemáme vôbec žiadne prednášky, zabudla si?“ pretrela si oči Monika a
                                nahlas zívla. „Tak neviem, prečo Táňa buntoší. Mohli sme si ešte pospať.“
                                „Božinku, veď je len osem! Tuším som pred chvíľou zaspala. A... desne ma bolí hlava.
                                Veď som toľko nevypila...“ sťažovala sa Kristína.
                                „Pche, že nie?! A kto chcel vyskúšať všetky koktaily „na posilnenie pred štátnicami“?“
                                vysmievala sa Monika. „No dobre. Ja idem ešte spať. Aj tak sa cez deň nemôžem učiť. Díky,
                                Táňa, že si ma zobudila... Abstinentka!“ pohŕdavo zazrela na priateľku a zababušila sa pod
                                perinu.</p>
                                <p>„Prepáč, ja sa zase nič nenaučím v noci,“ ohradila sa Táňa. „Musím začať hneď. Ešte toho
                                veľa neviem a máme to už o týždeň. Navyše musím dorobiť posledné úpravy a odovzdať
                                Heňovi konečnú verziu.“
                                „Ja už nezaspím,“ povedala Kristína otrávene a hodila sa nazad na vankúš. „Ale učiť sa
                                mi nechce. Nechcem tie svinské knihy ani vidieť! Aj tak mi to prd pomôže... Jáj!“ zamračila
                                sa a udrela si po čele. „To ma zabije!... Baby, neviete, ako som sa dostala do postele?“
                                „Asi o pol šiestej ťa doniesol ten telocvikár, ktorého si včera zbalila. Počúvaj, ty si ale
                                potvora! Doma ťa čaká Juro a ty takto! Ten... akože sa vlastne volá?... Sľúbil, že na teba
                                dohliadne, ale zrejme to nedodržal. Asi sme ťa nemali pustiť s takým indivíduom. Ale vtedy si
                                ešte nebola až taká opitá. Však, Moni?“ drgla Táňa do paplóna vedľa seba.
                                „Hmm... Myslím, že na ňu dozeral až do rána,“ zašomrala Monika a vytiahla si paplón nad
                                hlavu.
                                „Veruže dozeral, pche! A ešte ako! Taký dobrý sex som ešte nezažila, baby! Ten môj
                                chmuľo sa na nič podobné nezmôže! Tí telocvikári síce majú vygumované gebule, ale zato
                                ohromnú kondičku! Keby som toľko nechľastala, pamätala by som si aj detaily a trochu by
                                som vám okorenila utorkové ráno,“ uškrnula sa. „No, škoda. Ale ty, Táňula, ty si potvora!
                                Nechala si nás v tom samé! To sa ani na vlastnej oslave nemôžeš poriadne ožrať?“ chripela
                                Kristína, odlepila žuvačku z nočného stolíka a hodila si ju do úst.
                                „Veď vieš, že mi to nechutí... A navyše, dvadsaťtri rokov nie je kto-vie aký dôvod na
                                oslavu. Keď to budeme mať za sebou, potom sa k vám pridám. “
                                „Ty si suchaňa, Táňa!“ mávla rukou Kristína a prehodila si čierne dlhokánske vlasy za
                                chrbát. „Chceš sa dnes páčiť Heňovi, čo?“ štuchla do nej.
                                „Náhodou, ten frajer, tuším sa volá Rudo - také otrasné meno, že? - ma síce totálne
                                odrovnal, ale aspoň je to slušák, keď ma sem doniesol!“
                                „Asi sa bál, že ťa uňho nájde stará Párnická a pôjde to nahlásiť,“ ozvala sa Monika spod
                                periny. „Nechápem, prečo máme izby s chalanmi v jednom bloku, keď k nim nemôžeš ani
                                slobodne prísť na návštevu. Ako keby sme boli nesvojprávni... Bože, aj pre toto sa celkom
                                teším, že vypadneme z tejto pakárne. V mojom veku aby mi niekto vykladal, s kým a kedy
                                môžem súložiť,“ krútila hlavou a unavene sa posadila na posteli. „Jasné, naša malá Tánička
                                
                                ide konzultovať Heňa, nemôže vyzerať ako moriak,“ dodala a žmurkla na Kristínu. „Prepáč,
                                Kika.“
                                Táňa ignorovala poznámky o svojom mladom konzultantovi. Bolo jej proti vôli, že ju s
                                ním všetci podpichujú. A nechápala prečo. Vôbec sa jej nepáčil. Ale mal ohromný prehľad a
                                celý život a nadanie odovzdal literatúre. Pravidelne prispieval do odborných časopisov a
                                usilovne sa venoval doktorantskej práci.</p>
                               <p> „Ja sa veru neteším...“ zvolala Kristína z kúpeľne s plnými ústami pasty.
                                „Bude mi to celé chýbať! A hlavne... Vy mi budete chýbať, žabky moje!“ s kefkou v kútiku
                                úst pribehla k Táni a objala ju. Zalialo ju teplo priateľstva. Kristína nedávala často najavo
                                svoje city, ale keď sa už z nejakého dôvodu rozcitlivela, stálo to za to. „Poď sem! Nech ti dám
                                pusu!“ schmatla Táňu za ramená a obe líca jej zamazala štipľavou pastou.
                                „Neboj sa, ja to na prvýkrát neurobím a budem tu musieť ešte nejaké mesiace pobudnúť,
                                Kika!“ utešuje ju Tácňa, utierajúc si líce.</p>
                                <p> „Netrep, Táňa!“ okríkne ju Kristína, vyčesávajúc si čierne husté vlasy do vysokého
                                chvosta. „Ak to nespravíš ty, tak potom kto? Čo sme my horšie ako ostatní?... Tánina, zalej aj
                                mne, prosím ťa, budem potrebovať smrťáka, aby som dnes vôbec dokázala začať,“ obzerajúc
                                sa v zrkadle si rozkladala po stole svoj kozmetický arzenál a pustila sa do líčenia. Táňa ju
                                obdivne sledovala. Aj po prebdenej noci bola krásna. A sebavedomá.
                                Táni sa už teraz triasli ruky a žalúdok jej zvieralo pri myšlienke na budúci utorok, hoci
                                bola vždy najšikovnejšia v krúžku a učenie ju bavilo. Včera urobila jedinú výnimku v
                                učebnom pláne a rozhodla sa osláviť narodeniny s priateľkami. Mala preto výčitky
                                svedomia, lebo sa nevyspala a teraz sa nebude vládať sústrediť. Len čo zaliala kávu, ani sa
                                nenaraňajkovala a otvorila notebook.</p>
                                <p> „Veď sa aspoň najedz, Táňula! Mne sa síce obracia žalúdok po včerajšku, ale ty si nepila a
                                ani skoro nič nezjedla, tak by si si mohla aspoň trochu zobnúť, veď už si kosť a koža!“
                                upozornila ju starostlivo priateľka. „Strážiš si postavu, aby si sa páčila Heňovi?“ podpichla ju
                                znovu.
                                „Ach, že ťa to baví, Kika!“ prevrátila oči Táňa. „Koľkokrát vám mám hovoriť, že sa mi
                                vôbec nepáči a potrebujem od neho jediné: výborné hodnotenie na obhajobe. Takže už ticho,
                                idem ešte dorobiť záver a tie ostatné prkotiny, čo sa tam píšu a pôjdem mu to odovzdať.“
                                Disciplinovane sa usadila na rozheganú stoličku a pustila sa do písania. Zvládnuť diplomovú
                                prácu jej nerobilo problém. Bavilo ju to. Najviac sa však obávala skúšok z histórie a
                                slovenského jazyka. Literatúru už mala v malíčku, tú milovala.
                                Spokojná s výsledkom zanechala spolubývajúce v izbe a vybrala sa za konzultantom. Bol
                                to chudý mladík s priveľkými okuliarmi na nose, na ktorom oblek vždy visel ako na vešiaku.
                                Spoza staromódnych rámov však hľadeli inteligentné oči, ktoré sa hanblivo priliepali na
                                papiere na stole. Bol smiešne ostýchavý, a preto k nemu Táňa cítila sympatie. Nepripadla si
                                pekná, sama sebe skôr pripomínala sivé mača. A nesnažila sa zapôsobiť. Bola skôr utiahnutá,
                                nemaľovala sa, sústredila sa na zveľaďovanie svojej bytosti zvnútra. Asi preto nevnímala
                                záujem mužov a nikdy sa nesprávala vyzývavo.
                                Aj Henrich vyjadril spokojnosť s jej prácou a ohodnotil ju pozitívne. Vedel, že Táňa je
                                svedomitá a múdra a dokáže rozumne rozpracovať každú tému. Keď s červenými lícami vyšla
                                z kabinetu, pocítila úľavu, že má za sebou aspoň prvú náročnú úlohu, však obavy pred ústnymi
                                skúškami ju neopúšťali. Len včera sa s priateľkami uvoľnila, vyšantila sa v tanci, potrebovala
                                zo seba aspoň na chvíľu striasť stres. A napokon... mala narodeniny.</p>
                                
                                <p>Na túto skutočnosť nezabudli ani jej verné spolubývajúce. Keď sa vrátila do izby, Monika
                                už nespala a Kristína si nad hrubočizným slovníkom lakovala nechty na nohách a neúnavne
                                čosi rapotala.
                                „Tak čo? Ako bolo s Heňom?“ žmurkla na ňu Monika.
                                „Hádam to dobre dopadne,“ odpovedala vyhýbavo Táňa. „Povedal, že to bude určite
                                výborné, aspoň z jeho strany. A vraj verí, že rovnaký posudok vypracuje aj oponentka...“
                                „Veď Heňo sa už o teba postará,“ skúsila ešte raz Monika. „No a keď nie on...“
                                „Nepotrebujem, aby sa o mňa staral nejaký Heňo alebo hocikto iný. Mňa teraz nezaujíma
                                iné, len dokončiť školu a...“
                                „Ale predsa len by ťa mohlo ešte čosi zaujímať... Náš darček k tvojim narodeninám!“
                                zvolali svorne. „Hádam si si nemyslela, že sme naň zabudli! Nie sme také nevďačné! Nuž
                                ale... márne sa tu obzeráš, náš darček má iný, celkom špecifický charakter. Je totiž zatiaľ
                                abstraktný. Ale o to viac zaujímavý. Dúfame, že ťa poteší.“ Pozreli na seba a potom na ňu
                                plné očakávania.
                                „A keďže ťa chceme potešiť a seba pobaviť ešte pred štátnicami...“ dodala Kristína. „Mala
                                by si si teraz dať ešte krátku pauzičku pred učením a nasledovať nás do knižnice,“ žmurkla na
                                ňu.</p>
                               <p>„Do knižnice? A načo? Nemám už čas...“
                                „Žiadne výhovorky. Poďme, Monča, obleč sa a ideme!“ zavelila Kristína.
                                „Čo ste vy dve zase vymysleli? Keď sa tvárite tak tajuplne, nebude to nič dobré,“ hádala
                                Táňa.
                                „No, to sa uvidí,“ povedala Monika. „Každopádne je to niečo, čo ti straaašne chýba, len o
                                tom nevieš. A niečo, čo určite spestrí tvoj nudný život...“
                                „Počkať,“ hnevala sa Táňa. „Akože nudný život? Na to ste ako prišli? Ja náhodou vôbec
                                nemám nudný život!“ bránila sa, hoci si uvedomovala, že majú pravdu. Neprežívala nič pekné,
                                vzrušujúce, ani trochu romantické ako ony. Jej dni plynuli jednotvárne, zapĺňali ich knihy a
                                vedomosti, ktorými sa sýtila. Pri myšlienke na dobrodružstvá spolužiačok im trochu závidela,
                                no nikdy by to nepripustila. Nahovárala si, že je takto spokojná. Mala svoj cieľ a ten si vyža-
                                doval celú jej bytosť. Bola o tom presvedčená. No teraz ju naplnilo zvláštne očakávanie.
                                Tešila sa, no zároveň sa trochu bála toho daru, čo jej mal zmeniť život.
                                „Ale, ale, Táňa, nemusíš tu na nás nič hrať! Ak si aj ty momentálne spokojná, garantujem
                                ti, že tvoje podvedomie už dávno protestuje proti životu, aký zatiaľ vedieš. Len ho nepustíš k
                                slovu. Si strašne upätá, vôbec sa nevieš uvoľniť!“ rozhovorila sa Kristína.
                                „Fíha! To je teda psychoanalýza od takej rozpoltenej osobnosti!“ vrátila jej Táňa útok.
                                „Dalo by sa povedať, že normálnej nymfomanky!“
                                „No dovoľ, aspoň sa viem uvoľniť a vychutnávať si život! Mala by si to tiež skúsiť a
                                nielen byť neustále zahrabaná v tých svojich knihách! Normálne si ma včera prekvapila!
                                Konečne si na chvíľu ožila. Bolo to asi druhýkrát za celý piatak, že, Monika?“
                                „Poďme už radšej, keď to má byť,“ skočila jej do reči Táňa. „Dnes ma čaká ešte
                                zopakovať tri otázky z morfológie a skoro celú syntax!“
                                „Prosím ťa, také somariny!“ mávla rukou Kristína. „Ja som ešte psychológiu ani nezačala
                                a neštvem sa. To má čas... To sú aj tak len samé drísty, ktoré v živote nikdy nevyužijem.“</p>
                            

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>