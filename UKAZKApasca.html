<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">

<!-- ANIMATE link -->

    <link rel="stylesheet"  href="https://cdnjs.cloudflare.com/ajax/libs/animate.css/4.1.1/animate.min.css">




    <link rel="stylesheet" href="style.css">

    <title>EjkaBooks</title>
</head>
<body>


<nav>
    <input id="nav-toggle" type="checkbox">
    <div class="logo , animate__animated animate__zoomIn">Ejka Books</div>
    <ul class="links">
        <li><a href="http://ejkabooks.sk/">DOMOV</a></li>
            <li><a href="Oautorke.html">O autorke</a></li>
            <li><a href="AKOkupit.html">Ako kúpiť</a></li>
            <li><a href="Kontakt.html">Kontakt</a></li>

    </ul>
    <label for="nav-toggle" class="icon-burger">
            <div class="line"></div>
            <div class="line"></div>
            <div class="line"></div>
    </label>
</nav>
    

    <div class="banner">


        <div class="container">
            <div class="CardUkazka">
                <div class="imgBx animated wow zoomIn">
                    <img class="animate__animated animate__fadeInLeft" src="image/Pasca na motýľa.png">
                </div>
                <div class="contentBx">
                    <div class="content">
                          <h2 class="animate__animated animate__backOutUp">Pasca na motýľa</h2>
                            <p>Zabil som.</p><br>
                           <p>Zabil som dvakrát.</p><br> 
                           <p> A napriek tomu som šťastný. Sedím v cele. V sivej ponurej miestnosti. Hľadím von oknom
                            s mrežami a som šťastný. Neveril som, že by sa mi to ešte mohlo stať. Človek by mal pykať
                            za svoje zločiny. A ja... len čakám. Počítam minúty, ktoré mi zostávajú, aby som v tridsiatich
                            štyroch rokoch mohol začať znovu žiť. Pokračovať tam, kde som kedysi dávno prestal.
                            Miloval som. Miloval som dvakrát.</p>
                            <p>Prvý raz. keď bola ešte takmer dieťa, bezbranné dievčatko so zlatými vlasmi. Stála na moste
                            a plakala. A ja som ju kreslil. Stála tam pre mňa. Bola zrnkom pšenice, ktoré vypadlo z môjho
                            klasu. Našiel som ju, aby mohla prestať plakať.
                            Život je sled zdanlivo nesúvisiacich náhod. Príbehov, ktoré sa odrazu v jednom bode stretnú
                            ako dve kvapky v daždi na okennej tabuli. Stretli sme sa. A v tom okamihu sme splynuli do
                            jedného pramienka. Stali sme sa dvoma zrnkami prachu, ktoré sa zrazili v nekonečnom
                            vesmíre pravdepodobnosti. Odtrhli nás od seba a my sme nevládali ďalej žiť. Dopúšťali sme
                            sa omylov a nezvratných chýb ako tápajúci slepci. Jeden bez druhého, telo bez mozgu.
                            Miloval som druhý raz.
                            Očarujúcu zrelú ženu, ktorá vyšla z mojich snov. Neveril som. Stratil som vieru v život, smrť,
                            náhodu, šťastie. Až kým sa ku mne nevrátila. Uplakaná, bolestne dospelá, zničená kolobehom
                            desivých zrád a smrtí.
                            Teraz viem, že to tak malo byť. Že ktosi musel umrieť, aby mohol niekto iný opäť začať žiť.
                            Skoro som zošalel, keď som stratil svoju ženu spolu s dieťaťom, ktoré sme čakali. A potom
                            prišla ona. Zjavila sa ako biely motýľ nesúci na svojich krídlach nádej. Nádej pre zločinca...</p>
                            
                            
                            
                            <p>Do vlhkého šera vniká príjemná vôňa byliniek. Na stolíku pri dverách blikocú svetlá čajových
                            sviečok v drobných kahancoch a  kreslia na steny kúpeľne poskakujúce tiene. Voda je lahodná,
                            príjemne teplá.
                            Cíti, ako jej vniká do každého póru, ako jej zaplavuje brucho, stehná, šteklí ju pod prsiami. Hanbí
                            sa vlastnej nahoty a dobiedzavých predstáv, ktoré sa jej vynárajú za zavretými viečkami. Pevne stisne
                            ústa, zubami rozsekne peru, pocíti slabú bolesť. Potom sa uvoľní, splynie s vodou. Už nedbá na vlnité
                            medené vlasy, ktoré jej obmýva mastná tekutina ani na kropaje potu, ktoré jej z čela stekajú na líca
                            v drobných pramienkoch. Cíti, ako sa jej svaly uvoľňujú a napätie poľavuje. Vôňa, teplo, žblnkot vody
                            v tichu roztvárajú kovovú obruč zvierajúcu jej srdce už celé mesiace. Zavrie oči, sníva. Vloží sa do
                            čarovného objatia vody, splýva s ňou. Zrazu začuje opatrné kroky, blížiace sa ku dverám.
                            Ktosi stisne kľučku. Dvere sa otvoria. Na prahu zastane muž. Stojí, pár trýznivých sekúnd hľadí
                            na nahú ženu vo vani. Otvorí ústa, však hlas ani vôľa ho neposlúchajú. V zajatí krásy nie je schopný
                            pohybu. Meravo stojí, civie na štíhle prekrásne telo, ktoré akoby ho privolávalo. Chce prehovoriť,
                            nevládze. Jeho biela silueta bezradne stojí v pootvorených dverách.</p>
                            <p>„Odpusťte...“ zašepká. Vie, že by mal ihneď odísť, však nohy ho nenesú. „Ja... netušil som, že tu
                            niekto je... Len... len som si chcel vybrať zo skrinky zopár osušiek..“ šomre ospravedlňujúco a
                            ukazujúc na ebenovú komodu v rohu miestnosti, snaží sa odvrátiť zrak od jej rozochvených plných
                            pier, snedého tela ponoreného v priezračnej tekutine. Pretiera si oči, ešte vždy neverí, že to nie je sen.
                            Otočí sa, náhlivo podíde k dverám. Položí ruku na kľučku. Nedokáže to. „Nechcel som rušiť...“
                            „Nerušíte,“ odpovie mu ozvena vlastnej túžby. Neveriacky sa obráti. Nesmelo pozrie do
                            rozšírených nebovo modrých zreníc, ktoré sa naňho usmievajú spod dlhých mihalníc. Cíti sa ako
                            stroskotaný námorník v zajatí morskej víly. Už neváha. Bez myšlienok, bez akýchkoľvek otázok či
                            vysvetlení priskočí k vani. Ešte vždy sa mu zdá, že sníva. Sen o morskej panne, ktorá mu otvára svoju
                            náruč, svoje telo, vzpína ruky k jeho ostýchavej, takmer chlapčenskej postave. Roztrasenými prstami
                            si prejde do hustých kučier zopnutých do chvostíka, poslednýkrát zaváha, navlhčí si pery jazykom. Jej
                            sa zvlnia v pobavenom úsmeve. Strhnutý čudnou nehou vyvierajúcou z tela tej nádhernej cudzej ženy
                            natiahne ruku k svojmu snu. Dotkne sa prstami jej hladkej pokožky, vláčnej pôsobením Kleopatrinho
                            kúpeľa. Akoby sa dotýkal vzácnej vázy.
                            Hoci ešte pred chvíľou mu odovzdane ležala pod rukami a on masíroval to pevné úchvatné telo,
                            teraz má strach. Strach z náhleho precitnutia. Jej tmavé zrenice sa vpíjajú do jeho belasých očí, čítajú
                            v nich odovzdanosť, neuveriteľnú túžbu uväznenú poslednými zvyškami triezveho rozumu. A ešte
                            čosi. Áno! Rodiaci sa cit, úctu bádateľa, ktorý sa zdráha dotknúť toho vzácneho predmetu, akoby sa
                            bál, že sa mu rozplynie pod rukami. Nie živočíšnu vášeň, ktorá sa zrkadlí v pomätených očiach jej
                            ostatných milencov. Nie, čistú nevinnosť. Zmocní sa jej dojatie. Spomienky vrážajú do tela,
                            prehlušujú tlkot krvi v tepne. Pocíti drsnú rozkoš pri jeho jemnom dotyku. Ovláda ju pokušenie
                            zmocniť sa ho a urobiť bláznom. Svojím ďalším otrokom. Ešte sa chvíľku kochá jeho opatrnými
                            dotykmi, ešte chvíľku trýzni jeho vôľu, prizerajúc sa, ako zvádza vopred prehraný boj. A potom mu
                            priloží pery na privreté viečka a dva nežné bozky vtisne na vystupujúce lícne kosti. Stačí jediný dotyk.
                            Vánok rozpúta víchricu.
                            Strhne si biele tričko, rozopne nohavice. Už sa nepýta. Na nič nedbá. Vkĺzne k nej. Drahocenná
                            váza sa mu rozbije pod prstami. Nedbá na jej telo, napäto prijímajúce jeho vášeň, ktoré sa mu na
                            okamih otvorilo. Ani na srdce, ktoré krváca pod jeho dotykmi. Šalie. A ona... morská víla sa opäť
                            premenila na netvora. Pohltila ho. Nasýtila sa rozkoše ako toľkokrát predtým. Zavrela oči a uvidela
                            HO. Hladila JEHO tvár, splynula s NÍM, opíjala sa obrazmi vlastného podvedomia, verila... Na chvíľu
                            chcela veriť, musela vdýchnuť kúsok drogy, ukradnúť si kúsok nehy.
                            Keď otvorí oči, je po všetkom. Mládenec si náhlivo navlieka biele nohavice a ostýchavo sa
                            
                            zahaľuje do masérskeho plášťa. Ako zločinec, ktorého pristihli. Snaží sa spamätať sa z opojenia,
                            pochopiť, čo to urobil, prečo...
                            „Bolo to... neuveriteľné a... krásne,“ vydýchne a kútiky sa jej znova zdvihnú do posmešného
                            úškrnu.
                            „Nemusíš sa červenať,“ postrapatí mu vlhké vlasy, do ktorých pred chvíľou vnárala svoje dlhé
                            nechty, akoby mu ich chcela vytrhnúť z úhľadného chvostíka. Teraz kľačí pri vani ako poslušný psík,
                            zhľadúva slová, pohľady, hanbí sa zrazu za každý svoj výdych, červená sa ako školák. Z oka mu
                            vypadne slza. Dojme ju to. Ešte žiadneho muža nerozplakala. Nepovažuje to za slabosť, práve naopak.
                            Dôkaz existencie citu, ktorý ona v sebe zabila a pochovala.
                            „Ja... Neviem, čo povedať... Je mi to také trápne. Nechápem, ako som mohol... Prepáčte,
                            prosím...“
                            „Ach,“ mávla rukou ľahostajne. „A čo ti mám prepáčiť? Dobre vieš, že som to chcela. Vedel si to
                            už pri masáži, však? No tak...“ chytí ho za bradu. „Si pekný mladý muž. A... máš čarovné ruky.“
                            Zdvihne mu dlaň a vloží do nej ďalší bozk. Mládenec vyskočí, akoby ho popálila. Usmeje sa nad jeho
                            plachosťou.</p>
                            <p>„Zamiloval som sa!“ zvolá odrazu dychtivo. „Úplne som z vás zošalel! Ste... tak neuveriteľne
                            nádherná a taká... taká... zmyselná a... očarujúca. Som v koncoch! Ešte sa mi to nikdy nestalo...
                            Beznádejne som sa do vás zamiloval!“ Znova sa hodí na kolená, nohavicami utrie kaluže mastnej vody
                            okolo vane, schmatne jej útlu ruku a obsype ju bozkami. Ešte žiadne bozky neboli také sladké. Páči sa
                            jej táto hra. A páči sa jej jeho temperament a chlapčenská odovzdanosť. Vie, že ak ho bude chcieť,
                            bude ho mať. Presne takého, ako potrebuje.
                            Pohladí ho znovu. Jeho hanblivosť v nej vyvoláva nebezpečnú nežnosť.
                            „Vieš, že to nie je pravda,“ povie tvrdo. „Bolo to pekné, obaja sme to chceli, splnili sme si svoje
                            túžby a to je všetko. Teraz musíš odísť. Môj kúpeľ sa skončil a na teba iste čakajú ďalší zákazníci,
                            takže pôjdem... Budeš taký dobrý a podáš mi župan?“ požiada ho. Chvíľu na ňu zmučene hľadí, pasie
                            si zrak na tom pôvabnom lesklom tele, ktoré sa pred ním obnažilo a nevládze sa pohnúť. Rovnako ako
                            jej nedokáže tykať. Ešte nikdy sa necítil taký slabý. Pokrúti hlavou, odmieta uveriť, že by sa ich
                            stretnutie malo takto skončiť. Poslušne však podíde k stojanu a položí jej župan na plecia. Keď sa
                            pritom náhodne dotkne jej hebkej pokožky, cíti, ako v ňom znovu vytryskla túžba a okamžite od nej
                            odstúpi.</p>
                           <p>„Musím vás ešte vidieť! Prosím... ja... som nikdy nič podobné necítil! To nemohla byť náhoda...
                            Nemôžem na vás len tak zabudnúť. Všetko som kvôli vám zahodil za hlavu. Teraz, pred chvíľou, keď
                            som vás tu uvidel, som sa rozhodol všetko obetovať. Ani na svoje dievča som si nespomenul... Nikdy
                            by som si nebol pomyslel, že môžem takto podľahnúť, ale... Stalo sa. Som... do vás blázon. Verte
                            mi...“</p> 
                            <p>„Náhoda...“ vzdychne si ona. „Ale áno, bola to náhoda. Je mi ľúto, ak si to pochopil inak. Páčiš sa
                            mi, ale naše... stretnutie bolo len príjemnou zhodou okolností. Radšej naň zabudni. Alebo... si ho
                            uchovaj ako peknú spomienku,“ usmeje sa milo a podíde k dverám.
                            „Počkajte!“ rozbehne sa za ňou masér. „Smiem... smiem aspoň vedieť, ako sa voláte?“
                            „Sofia,“ odpovie žena a zmizne v tmavej chodbe.</p>                
                            

                    </div>
                </div>
            </div>

        </div>

    </div>


    <footer>
        <div class="footer-content">
            <h3>Ejka Books</h3>
            <ul class="socials animate__animated animate__tada">
                <li><a href="https://www.facebook.com/EjkaBooks/"><img src="image/facebook.png"></a></li>
                <li><a href="https://www.instagram.com/ejkabooks/"><img src="image/instagram.png"></a></li>
                <li><a href="mailto:info@ejkabooks.sk"><img src="image/telegram.png"></a></li>
                <li><a href="https://www.youtube.com/watch?v=x60yLH85xO8&t=119s"><img src="image/youtube.png"></a></li>
            </ul>
        </div>
        <div class="footer-bottom">
            <p>copyright &copy;2021 EjkaBooks. designed by <span>EdDesigner</span></p>
        </div>
    </footer>













</div>

    
</body>
</html>